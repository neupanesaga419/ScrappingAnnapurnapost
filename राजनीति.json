{
    "article_214131": {
        "title": "प्रतिस्पर्धा स्वस्थ भएन भने त्यो लोकतान्त्रिक राजनीति हुँदैन : ओली",
        "author": "अन्नपूर्ण",
        "content": "<p style=\"text-align:justify\"><strong>झापा :</strong> नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले स्वस्थ चुनावी प्रतिस्पर्धामा उत्रिन राजनीतिक दलहरूलाई आग्रह गरेका छन्।</p>\r\n\r\n<p style=\"text-align:justify\">बडादसैँ, नेपाल संवत्, तिहार, छठलगायत चाडपर्वका अवसरमा आज गृहजिल्ला झापाको बिर्तामोडमा आयोजित शुभकामना आदानप्रदान कार्यक्रममा उनले अस्वस्थ प्रतिस्पर्धा लोकतान्त्रिक अभ्यास नहुने बताए।</p>\r\n\r\n<p style=\"text-align:justify\">'हामीले लडेर ल्याएको व्यवस्था नै बहुदलीय प्रतिस्पर्धा हो। प्रतिस्पर्धा स्वस्थ भएन भने त्यो लोकतान्त्रिक राजनीति हुँदैन,' उनले भने।&nbsp;उनले दलहरुबीच राष्ट्रिय एकता र बहुदलीय प्रतिस्पर्धाको गरिमा कायम राख्ने विषयमा एकता हुनुपर्ने धारणा व्यक्त गरे।&nbsp;</p>\r\n\r\n<p style=\"text-align:justify\">एमाले अध्यक्ष ओलीले शुभकामना मन्तव्यका क्रममा दसैँको सांस्कृतिक, सामाजिक र पौराणिक महत्वका विषयमा चर्चा गर्दै मान्यजनबाट आशीर्वाद ग्रहण गर्ने, नारी शक्तिको उपासना गर्ने र असत्यलाई पराजित गर्ने सन्देश दिने चाड अरू मुलुकमा नभएको बताए।</p>\r\n\r\n<p style=\"text-align:justify\">उनले २०५१ सालदेखि गृहजिल्लामा दसैँको महानवमीका अवसर पारेर शुभकामना आदानप्रदान कार्यक्रमको आयोजना गर्दै आएका छन्।</p>\r\n\r\n<p style=\"text-align:justify\">सो अवसरमा राष्ट्रिय प्रजातन्त्र पार्टीका अध्यक्ष राजेन्द्र लिङ्देन, नेपाली कांग्रेस झापाका सचिव कृष्ण हुमागाईँ, नेकपा माओवादीका युवा नेता रञ्जीत तामाङ, जनता समाजवादी पार्टी झापा अध्यक्ष दीपेनबाला राईलगायत विभिन्न राजनीतिक पार्टीका नेता, नेकपा एमालेका नेता, उद्योगी, व्यवसायी र पेसाकर्मीहरुको उपस्थिति थियो।</p>"
    },
    "article_213921": {
        "title": "अहिलेको राजनीति निमुखाको पक्षमा भएन : पूर्व राष्ट्रपति यादव",
        "author": "अन्नपूर्ण",
        "content": "<p><strong>काठमाडौं :</strong> पूर्वराष्ट्रपति डा. रामवरण यादवले निमुखा जनताको पक्षमा राजनीति गर्ने बेला आएको बताएका छन्।</p>\r\n\r\n<p>शुक्रबार भक्तपुरमा नेपाल चर्खा प्रचारक गान्धी तुलसी स्मारक महागुठीले १५३औँ गान्धी जयन्ती तथा अन्तर्राष्ट्रिय अहिंसा दिवसका अवसरमा गरेको कार्यक्रममा उनले जनताको समस्या बुझ्दै निमुखा जनताको पक्षमा राजनीति गर्ने बेला आएको बताए।&nbsp;</p>\r\n\r\n<p>गान्धीको विकासको सोच, निमुखा जनताप्रति करुणा राख्ने राजनीति रहेपनि अहिलेको राजनीति&nbsp;निमुखाको पक्षमा हुन नसकेको उनले बताए। उनले अब युवा वर्गले जनताका लागि राजनीति गर्नुपर्ने धारणा राखे।</p>\r\n\r\n<p>उनले विश्व संकटमा र आफ्नो देश संकटमा पर्दा पनि देशको नेतृत्व गर्नेलाई कुनै मतलब नभएको टिप्पणी गरे। यादवले भारतमा चर्खा आन्दोलन गरेर अङ्ग्रेजबाट देशलाई मुक्त गराउन गान्धीको योगदान ठूलो रहेको बताए।</p>"
    },
    "article_213868": {
        "title": "राजनीति : सेवा कि पेसा ?",
        "author": "घनश्याम खतिवडा",
        "content": "<p style=\"text-align: justify;\">स‌ंविधान जारी भएपछि दोस्रो आम निर्वाचनको तयारीमा छौं। संघीय संसद् र प्रदेशसभाको निर्वाचन मंसिर ४ गते हँुदैछ। राजनीतिक पार्र्टीहरू आआफ्ना उम्मेदवारहरू तय गर्ने विषयमा लागिरहेका छन्। तर हरेक राजनीतिक दल आफूले लिएको निष्ठा र सिद्धान्तका आधारमा उम्मेदवार चयन गरिरहेका छन् ? प्रश्न उठेको छ। जनगुनासोलाई हेर्ने हो भने अब के राजनीतिक हिसाबमा हामी जुन ढंगले अगाडि बढिरहेका छौं र निर्वाचन प्रणाली वा तरिका जे ढंगले अवलम्बन गरिरहेका छौं, त्यसले हामीलाई निकास दिन सक्ला त ? पैसा नहुने निष्ठा तर इमानको राजनीति गर्नेले अहिले टिकट पाए भने कसरी निर्वाचन जित्ला ? उसँग निष्ठा छ तर पार्टीको सिद्धान्त अवलम्बन गर्ने क्षमता पनि छ तर छैन केवल पर्याप्त रकम।&nbsp;</p>\r\n\r\n<p style=\"text-align: justify;\">यसरी हामीले निर्वाचन प्रणालीलाई यसरी खर्चिलो बनाइरहेका छौं कि त्यो उम्मेदवार त के मुलुकलाई धान्न कठिन हुँदैछ। इमान्दार मान्छे र नैतिकवान् मुलुकलाई निकास दिन सक्ने तर राजनीतिमा उहाँहरूको सहभागिता कसरी हुने भन्ने प्रश्न आज जटिल रूपमा उभिएको देखिन्छ। यसरी विश्लेषण गर्ने हो भने समानुपातिक प्रणाली र प्रत्यक्ष निर्वाचन प्रणालीभित्र थुप्रै खालका प्रश्न उठेका छन्। घरपरिवारका मान्छेलाई मात्रै लाने, हरेक राजनीति पार्टीले नाता सम्बन्धलाई केलाउने र त्यसलाई टिकट दिएर अगाडि बढाउने गरिएको छ। यस परिपाटीलाई पार्टीरूपले कसरी रोक्ने ? समग्रमा चुनौतीपूर्ण अवस्था मुलुकमा आएको देख्छु। भुइँमान्छेको समस्या बुझेको छ, उसले जनतासँग सामीप्य राखेर काम काम गर्न सक्छ तर पैसा छैन भने ऊ राजनीतिमा अगाडि जान सक्तैन।</p>\r\n\r\n<p style=\"text-align: justify;\">निष्ठाको हिसाबले हेर्दा आफ्नै पार्टीको सरकार ढालेर अर्को पार्टीको सरकार बनाउन उद्यत् हुने र पार्टी फुटाइहाल्ने संस्कार पनि चल्ने गर्छ। यस्तो लोभपापले भरिएको राजनीतिलाई नजिकबाट नियाल्ने काम हुन थालेको छ। त्यसैले स्वतन्त्रहरूको चहलपहल बढेको देखिन्छ। हर्क साम्पाङ (धरान) र बालेन्द्र साह (काठमाडौंं)का दुई पात्र मात्र होइन, यो असन्तुष्टिबाट जन्मिएको मत परिणाम पनि हो। जुन धेरैले आकलन गरेको विषय हो। आज युवा राजनीतिमा राम्ररी लाग्नु भएको छ। उहाँहरूलाई २०६२–६३ को आन्दोलनमा सहभागी भएकाको पीडा थाहा छैन। सक्रिय राजतन्त्रमा कति दमन थियो ? वा राजा ज्ञानेन्द्रले २०६० को दशकताका कसरी राजनीतिलाई हातमा लिएर निरंकुशता लाद्ने कोसिस गरेको थियो ? अहिलेका २५ वर्षमुनिका युवालाई थाहा छैन। स्वतन्त्र–स्वतन्त्र भनेर स्वतन्त्र उम्मेदवारका कुरा गरेर हिँडिरहनु भएको छ। जसले यो विषय बुझिरहेका छैनन्।</p>\r\n\r\n<p style=\"text-align: justify;\">संसदीय व्यवस्थामा हामीले अंगीकार गरेको अहिलेको राजनीतिक प्रणाली जुन छ वा हामीले जारी गरेको संविधान जुन छ यो भित्रबाट कुनै स्वतन्त्र सरकार नबन्ने भन्ने परिकल्पना गरिएको त छैन। तर आआफ्नो पार्टीका घोषणापत्र हुन्छन्। दलीय व्यवस्थामा पार्टीले आफूलाई कसरी अगाडि लाने भन्ने मूल्य मान्यता हुन्छ। दुनियाँमा लोकतन्त्र यसरी नै चलेको हुन्छ। फरक यति हो, कहीँ राष्ट्रपति वा प्रधानमन्त्री प्रत्यक्ष निर्वाचित हुने अमेरिकाको जस्तो शासन पद्धति होला। हामीले अवलम्बन गरेको पद्धति भनेको जनताको प्रतिनिधिमूलक संसद् बनाउने हो। संसद्ले प्रधानमन्त्री बनाउने वा सरकार बनाउने अर्थात् संसद्को गर्भबाट सरकार जन्मने परिकल्पना हामीले गरेका छौं।</p>\r\n\r\n<p style=\"text-align: justify;\">यदि स्वतन्त्र मान्छेहरू भइदिए भने स्वतन्त्रै स्वतन्त्रले १ सय ६५ ठाउँमा जिते भने समानुपातिकको पूर्ति कसरी हुन्छ ? यस्तो गम्भीर प्रश्नमा कसरी कहाँबाट स्वतन्त्रको कुरो आइरहेछ ? रवि लामिछानेले यो स्वतन्त्रको क्रेज धेरै अप्ठ्यारोमा पार्नु भएको छ। निर्वाचन आयोगले पनि सचेत हुने विषय थियो यो। स्वतन्त्र भन्ने पनि कुनै पार्टी हुन्छ ? स्वतन्त्र नामको पार्टी गठन गर्न पाइन्छ ? कुनै नामै नभएको हो र पार्टीको नाम जुराउन ? स्वतन्त्र पार्टीको दर्शन के ? चिन्तन के ? यद्यपि, स्वतन्त्र उठ्ने अधिकार संविधानले दिएको छ। तथापि स्वतन्त्रले सरकार बनाउन सक्ने सम्भावना यो मुलुकमा छैन। राजनीतिक पार्टीभित्र सुरुमा चर्चा गरेका विकृतिहरू छन्। अर्थात् अहिले पैसा नहुने मान्छेले निर्वाचन लड्न नसक्ने अवस्था छ। राजनीतिक पार्टीहरूले आफ्नै सिद्धान्तअनुसार नचलेको अवस्था छ।</p>\r\n\r\n<p style=\"text-align: justify;\">सरकारलाई नै हेर्न सक्नुहुन्छ त्यहाँ कुनै सिद्धान्त मिल्ने पार्टीहरू छैनन्। एउटा दक्षिण लागेको पार्टी छ, एउटा उत्तर छ भने एउटा पश्चिम लागेको पार्टी छ। पार्टीरूप चारै दिशातिर लागेका छन्। विभिन्न विकृत विचारका झुन्ड भेला भएको जस्तो देखिन्छ, यो गठबन्धन। जसले नेपालको राष्ट्रिय राजनीतिलाई बिगारेको नजिकबाट देखेको छु। यसको मतलव कुनै राजनीतिक दलसँग आबद्ध छु भन्ने हिसाबले जबरजस्त विचारहरू स्थापित गर्न चाहेको होइन। राष्ट्रिय राजनीतिभित्र सिद्धान्त नमिल्ने धेरै पार्टीहरू सत्ताका लागि गठबन्धन गर्ने खालको परिस्थिति छ। यसले त नेपालको राष्ट्रिय राजनीतिमा नै विकृति ल्याएको छ।</p>\r\n\r\n<p style=\"text-align: justify;\">अब नेपालका राजनीतिक दलहरूले यहीबाट सच्चिनु पर्छ। जसरी पनि जित्नै पर्ने र जसरी पनि सत्तामा जानैपर्ने जुन अवस्था सिर्जना भइरहेछ, यो जसरी भन्ने कुराले लोकतन्त्रका मूल्य मान्यतालाई ध्वस्त पारेको छ। त्यही गठबन्धनभित्र पनि पहुँच नभएका मान्छेहरूको टिकट ! पहुँच भएका मान्छेहरूको टिकट ! पैसा भएकाहरूको टिकट ! पैसा नभएकाहरूको टिकट ! छरपष्ट भएर कुराहरू बाहिर आएका छन्। विभिन्न पार्टीका आआफ्ना समस्या हुन सक्छन्। जसभित्र पस्न चाहन्न। किनकि उनीहरूले आफ्ना समस्या आफैं समाधान गर्नुपर्छ। आजका दिनमा यो मुलुकमा राजनीतिक पार्टीले निम्त्याएका विकृतिहरू एकपटक सच्याउन जरुरी छ।</p>\r\n\r\n<p style=\"text-align: justify;\">२०४६ सालभन्दा अगाडिको परिस्थिति एउटा कालखण्ड थियो, त्यसलाई छोडिदिऊ। त्यसयता आएका जीवित वा मृत पात्रहरू जसले नेपालको राष्ट्रिय राजनीतिलाई आफ्नो पार्टी र आफ्नो वरिपरि घुमाउने कोसिस गरे। कम्तीमा एकपटक २०४६ को परिवर्तन यता सत्तामा बसेकाहरूको सम्पत्तिलाई शुद्धीकरण गर्ने प्रयास त गरौं। उहाँको सम्पत्तिको स्रोत खुल्छ कि खुल्दैन? मुलुकमा भ्रष्टाचारका ठूल्ठुला आरोप आए। त्यसैले यसमा जनता असन्तुष्ट छन्। राज्यसत्तामा बसेका उपल्लो ठाउँका मान्छेहरूको सम्पत्ति छानबिन गर्नैपर्छ। तिनका आम्दानी देखिने वैधानिक बाटोबाट हो कि होइन ? कति अवैध ढंगबाट भ्रष्टाचार गरेर सम्पत्ति कमाउनु भएको छ ? त्यसलाई छानबिन गर्नु र एक ढंगले शुद्धीकरण गरेर सम्पत्ति हेरिदिनु आजको आवश्यकता हो।</p>\r\n\r\n<p style=\"text-align: justify;\">यसरी हेर्‍यौं भने न ललिता निवास प्रकरण, न त अरू कुनै भ्रष्टाचारका प्रकरण वा मुलुकमा वायु सेवा निगम वा विकास निर्माणका कामबाट विभिन्न वा अनेकन ढंगबाट सम्पत्ति आर्जन भयो भन्ने आरोप धेरैले धेरैलाई लागेको छ, लगाइएको छ। यी आरोप गलत हुन् भन्न पनि सम्पत्ति छानबिन गर्नु वाञ्छनीय हुन्छ। राजनीतिक पार्टीहरूले सबैभन्दा सच्चिनु पर्ने बेला यही हो। प्रश्न छ मेरो, राजनीति भ्रष्टाचार गर्ने थलो हो ? राजनीति सेवा हो कि पेसा ? यहाँनिर राजनीतिलाई सेवाको रूपमा धेरै दलले प्रयोग गरेको देख्छु। त्यो सेवाको रूपमा प्रयोग गर्ने दललाई साधुवाद छ। तर, राजनीति पेसा भएको कुरा पनि नेपाली जनताका अगाडि जगजाहेर छ। राजनीतिलाई पेसा बनाएकै कारण आज निर्वाचन प्रणाली महँगो भएको छ।</p>\r\n\r\n<p style=\"text-align: justify;\">तसर्थ यो निर्वाचन प्रणालीलाई स्वस्थ बनाउने, जनताका वास्तविक प्रतिनिधिलाई साँच्चै जनताको पाँच वर्षसम्म सही ढंगले काम गराउनेमा लाग्नुपर्छ। जनताका तर्फबाट प्रतिनिधि हुनेका लागि सम्पत्ति शुद्धीकरण साथै आचार, विचार र व्यवहार सही हुनुपर्छ। पार्टीले लिएको सिद्धान्त अनुरूपका मात्रैको गठबन्धन गरे मुलुकका लागि हित हुन्छ। त्यो ढंगका तालमेल मात्रै गरे राम्रो हुन्छ। सिद्धान्त, व्यवहार, उद्देश्य नमिल्ने पार्टीहरूसँगको गठबन्धनले यो मुलुकलाई अरू बर्बादितिर धकेलिरहेको छ। बहुदलीय राजनीतिक व्यवस्थालाई दीर्घकालसम्म टिकाउने र राजनीतिक स्थायित्व खोज्ने हो भने सरकार बन्ने र बनाउने कुराप्रति एकदमै सचेत हुनुपर्छ।</p>\r\n\r\n<p style=\"text-align: justify;\">सरकार मुलुकलाई निकास र स्थायित्व दिन वा मुलुकको समग्र प्रणालीलाई परिचालन गर्न राजनीतिक रूपमा सरकारमा जाने मान्छेमा उद्देश्य र सिद्धान्त मिल्नुपर्छ। यदि मिल्दैनन् भने त्यस्ता गठजोडबाट राजनीतिलाई पेसा बनाउने मात्रै काम हुन्छ। यसरी सरकारमा जाने कुरा नितान्त गलत छ। जनताले पनि यसैमा सबैभन्दा बढी आलोचना गर्ने गरेका छन्। यी विषयमा हामी केन्द्रित भएर जान सक्नुपर्छ। राजनीतिक पार्टीहरूले ३० वर्ष (२०५० साल यता) जब संसद्मा आफ्नो बहुमत हुँदाहुँदै त्यसलाई गिरिजाप्रसाद कोइरालाले विघटन गर्नुभयो। माओवादी द्वन्द्वका कारण मुलुकमा हतियार बन्द आन्दोलनले अस्तव्यस्तता ल्यायो। त्यसपछि शान्ति प्रक्रियामा गयौं। २०६२–६३ को आन्दोलन पछाडि भएको संविधानसभाको पहिलो निर्वाचनले यो मुलुकबाट राजतन्त्रलाई सदाका लागि बिदा गर्‍यो।</p>\r\n\r\n<p style=\"text-align: justify;\">यस मोडमा नेपाली राजनीति यु–टर्नमा घुमेको अवस्था छ। राजनीतिक उपलब्धि त प्राप्त भएका छन् तर राजनीतिक दलहरूले उपलब्धिलाई रक्षा गर्न भने सकेको देखिँदैन। यो गुनासो सर्वत्र भइरहेको छ। दलका घोषणापत्रका आधारमा जनताले मतदान दिने गरी जाने हो भने पार्टीहरू पुनः यथार्थ धरातलमा देखिनेछन्। पार्टीहरूले नै आन्दोलन गरेर आज यो मुलुकमा सबैलाई बोल्ने अधिकार ग्यारेन्टी भएको हो। स्वतन्त्रले पनि उठ्न र जित्न सक्छ। किनकि स्वतन्त्र पनि हुन पाउने व्यवस्था पनि संविधानले गरेको छ। तर, सारा ठाउँ स्वतन्त्र पार्टी खोलेर जाने कुरा भने नितान्त गलत हो।&nbsp;</p>\r\n\r\n<p style=\"text-align: justify;\">निर्वाचनमा नेपाली जनताले स्वतन्त्र होइन, विवेक पुर्‍याएर भोट दिनेछन्। मुलुकमा राम्रो र असल राजनीति गर्ने मानिस चुनिनु पर्छ। हाम्रो होइन राम्रो मान्छे छानौं। हरेकका चरित्र दृष्टिकोण व्यवहारहरू हेरेर जनताले आफ्नो प्रतिनिधित्व हुन सक्ने मान्छेलाई मत दिऊन्। राजनीतिक पार्टीहरूले अहिले सके एक्लै सरकार बनाउने प्रयत्नमा जाऊन्। एक्लै सरकार बन्यो भने कम्तीमा उसले आफ्नो हिसाबले पाँच वर्ष लैजान सक्छ। होइन भने अब गठजोडबाट पनि जाने परिस्थिति त होला। तर, सिद्धान्त नमिल्ने पार्टीका बीचको गठजोड जनताले मन पराएका छैनन्।</p>\r\n\r\n<p style=\"text-align: justify;\"><strong>नेकपा एमालेका नेता खतिवडा निवर्तमान सांसद हुन्।</strong></p>"
    },
    "article_213818": {
        "title": "मिश्रको वैकल्पिक राजनीतिक ‘अवसान’",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :&nbsp;</strong>वैकल्पिक राजनीतिक भन्दै आएका रवीन्द्र मिश्र अन्ततः राष्ट्रिय प्रजातन्त्र पार्टीमा प्रवेश गरेका छन्। उनलाई राप्रपाका वरिष्ठ उपाध्यक्ष बनाइएको छ। राप्रपा र रवीन्द्र मिश्र समूहबीच बुधबार एकता घोषणा भएको छ। बटुकहरूले स्वस्ती वाचन गर्नुका साथै शंख र घण्ट बजाएका एकताको घोषणा गरिएको छ। एकता घोषणा कार्यक्रममा राप्रपा नेताहरूसँगै मिश्रले पृथ्वीनारायण शाहको तस्बिरमा माल्यार्पण&nbsp;गरेका थिए।</p>\r\n\r\n<p style=\"text-align: justify;\">राष्ट्रिय सभागृहमा भएको कार्यक्रममा राप्रपा अध्यक्ष राजेन्द्र लिङ्देन र मिश्रले एकता घोषणा पत्रमा हस्ताक्षर गर्दै एक–अर्कालाई हस्तान्तरण गरेका छन्। राप्रपा र मिश्र नेतृत्वको बृहत्तर धु्रुवीकरण पक्षबीच भएको एकता घोषणापत्रमा चार बुँदे सहमति उल्लेख गरिएका छन्। पहिलो नम्बरमा मिश्रको पदबारे उल्लेख छ। ‘विवेकशील साझा पार्टीका निवर्तमान अध्यक्ष रवीन्द्र मिश्र राप्रपाको वरिष्ठ उपाध्यक्ष हुनेछन् र पार्टीका सबै नेतृत्वदायी समितिहरूमा सामेल हुनेछन्,’ पहिलो बुँदामा लेखिएको छ।</p>\r\n\r\n<ul>\r\n\t<li style=\"text-align: justify;\">&nbsp;&nbsp; &nbsp;लिङ्देन र मिश्रले एकता घोषणापत्रमा हस्ताक्षर</li>\r\n\t<li style=\"text-align: justify;\">&nbsp;&nbsp; &nbsp;१० दिनमा समायोजनका काम सक्ने&nbsp;</li>\r\n</ul>\r\n\r\n<p style=\"text-align: justify;\">यस्तै, राप्रपामा मिश्रसँगै आउनेलाई कार्यसम्पादन, पदाधिकारी तथा केन्द्रीय समितिमा तहगत समायोजन गरिने सहमति छ। त्यसमा लिङ्देन र मिश्रबीच समझदारीमा १० दिनभित्र समायोजनकका काम सक्ने उल्लेख छ। प्रदेश तथा अन्य तहगत समायोजनका लागि राप्रपाबाट २ र मिश्र पक्षबाट २ गरी चार सदस्यीय कार्यदल बनाइएको पनि उल्लेख छ। निर्वाचन आइसकेकोले तहगत समायोजन गर्दा काम नरोक्न र एक आपसमा मिलेर निर्वाचनका लागि जोडदार रूपमा तयारी गर्न आह्वान गर्ने सहमति पनि भएको छ।&nbsp;[related_news]</p>\r\n\r\n<p style=\"text-align: justify;\">मिश्र विवेकशील साझा पार्टीको अध्यक्ष हुँदा विचारभन्दा माथि देश सिद्धान्तलाई समर्थन गर्ने अधिकांश केन्द्रीय सदस्य र प्रदेश अध्यक्षहरू राप्रपामा जाने तयारी गरेका छन्। त्यसका लागि केही प्रदेश अध्यक्षहरू र केन्द्रीय सदस्यहरूले विवेकशील साझा पार्टी छाडिसकेका छन्। विवेकशील साझाबाट बागमती प्रदेशकी निवर्तमान सांसद शोभा शाक्य भने मिश्रसँगै राप्रपामा प्रवेश गरिसकेकी छन्। एकता घोषणासभा मिश्रले आफूमा भन्दा नेपाली कांग्रेसमा बढी विचलन आएको बताएका छन्।</p>\r\n\r\n<p style=\"text-align: justify;\">विवेकशील साझा पार्टीको अध्यक्ष हुँदा ‘मार्ग परिवर्तन’ शीर्षकको दस्तावेज ल्याएपछि आफूमा विचलन आएको सार्वजनिक टिप्पणी भएको भन्दै मिश्रले कांग्रेसमा धेरै विचलन आएको दाबी गरे। ‘मलाई पश्चगामी र प्रतिगामी के मात्र भनेन्’, मिश्रले भने, ‘नेपाली कांग्रेसका नेताहरूले ममा विचलन आएको भन्नुहुन्छ। २०४६ सालपछि कांग्रेसमा धेरै विचलन आयो कि म मा धेरै विचलन आयो ?’ नेकपा माओवादीले २०५२ सालमा सशस्त्र युद्ध गर्दा कांग्रेसकै सरकार रहेको भन्दै मिश्रले लाउडा, धमिजाजस्ता विमानकाण्ड पनि कांग्रेसकै पालामा भएको दाबी गरे।</p>\r\n\r\n<p style=\"text-align: justify;\">कांग्रेसका नेता बीपी कोइरालाको आदर्श अहिले राप्रपाले बोकिरहेको मिश्रले बताए। ‘कांग्रेसको आदर्श हामीले बोकेका छौं। राष्ट्रिय मेलमिलापको नीति हामीले बोकेका छौं’ कांग्रेसले गणेशमान सिंह र कृष्णप्रसाद भट्टराईलाई रुवाएर पार्टी छाड्न बाध्य बनाएको पनि मिश्रले टिप्पणी गरे। विगतमा आफ्नै कार्यकर्तामाथि आक्रमण गर्ने नेकपा माओवादी केन्द्रसँग घाँटी जोडेको भन्दै उनले भने, ‘तपाईंहरूले कार्यकर्ताको घाँटी रेट्नेसँग बढी समय बिताइरहनुभएको छ कि जनतासँग ?&nbsp;</p>\r\n\r\n<p style=\"text-align: justify;\">मिश्रले राप्रपाले बोकेको एजेण्डा पश्चगामी छ भन्ने भाष्य गलत भएको दाबी गरे। उनले यो देशमा बढेको विकृतिको जडलाई तोड्न राप्रपाले बोकेको एजेन्डा सही भएको बताए। उनले ठूला भनिएका राजनीतिक पार्टीहरूले दशकौंदेखि देशमा भ्रष्टाचार, बेथिति र समाजमा अत्याधिक राजनीति भित्र्याएर जडता लादिएको बताए।<br />\r\n&nbsp;</p>"
    },
    "article_213732": {
        "title": "राजनीतिक दल तथा उम्मेदवारहरूलाई ६० बुँदे निर्देशन (पूर्णपाठसहित)",
        "author": "अन्नपूर्ण",
        "content": "<p style=\"text-align:justify\"><strong>काठमाडौं : </strong>निर्वाचन आयोगले राजनीतिक दल तथा उम्मेदवारहरूलाई ६० बुँदे निर्देशन जारी गरेको छ।</p>\r\n\r\n<p style=\"text-align:justify\">निर्वाचनसम्बन्धी कानुन तथा आचारसंहिताको प्रभावकारी कार्यान्वयन गर्नका लागि आयोगले राजनीतिक दल तथा उम्मेदवारहरूलाई आज मंगलबार ६० बुँदे निर्देशन जारी गरेको हो।</p>\r\n\r\n<p style=\"text-align:justify\">आउँदो मंसिर ४ गते हुने प्रदेश तथा प्रतिनिधि सभाको निर्वाचन स्वच्छ, स्वतन्त्र, निष्पक्ष, पारदर्शी र भयमुक्त बनाउनका लागि निर्वाचन (कसुर तथा सजाय) ऐन २०७३ र निर्वाचन आचारसंहिता, २०७९ मा भएका कानूनी व्यवस्था कार्यान्वयन र परिपालना गर्न निर्वाचन प्रयोजनका लागि दर्ता भएका राजनीतिक दलहरूलाई राजनीतिक दल सम्बन्धी ऐन, २०७३ को दफा ५७ बमोजिम मंगलबार बसेको बैठकले निर्देशन दिने निर्णय गरेको हो।&nbsp;<br />\r\n&nbsp;</p>\r\n\r\n<p style=\"text-align:justify\"></p>\r\n\r\n<p><iframe allow=\"autoplay\" height=\"450\" src=\"https://drive.google.com/file/d/1v0o9tFJjzlKCGhhlIMxmslvo4u2-v0Ol/preview\" width=\"800\"></iframe></p>"
    },
    "article_213711": {
        "title": "नागरिकतामा राजनीति",
        "author": "मेघेन्द्र विश्वकर्मा",
        "content": "<p style=\"text-align: justify;\">राज्य र नागरिकता एकअर्कासँग सम्बन्धित र परिपूरक अवधारणा मानिन्छन्। नागरिकताको इतिहास निकै लामो छ। जसको विकास युनानीकालदेखि नै भएको पाइन्छ। युनानीकालमा नगर राज्यका सदस्यलाई विशेष अधिकारका रूपमा नागरिकता प्राप्त हुन्थ्यो। ग्रिक दार्शनिक अरस्तु (ईपू ३८४–३२२) ले शासन गर्ने र शासित हुने योग्यतालाई नागरिक भनेका छन्। उनका अनुसार राज्यले भौगोलिक सीमाभित्रका नागरिकलाई निश्चित अधिकारसहित प्रदान गर्ने कानुनी प्रमाण नै नागरिकता हो। राज्य, नागरिक र नागरिकता निरपेक्ष नभएर सापेक्षिक अवधारणा हुन्।</p>\r\n\r\n<p style=\"text-align: justify;\">धार्मिक राज्यहरूको पतन र पुनर्जागरणकालको १५औं र १६औं शताब्दीदेखि नागरिकताको आधुनिककाल प्रारम्भ भएको मानिन्छ। औद्योगिक क्रान्तिपश्चात् व्यक्तिको नभै कानुनी राज्यको विकास भएसँगै नागरिकताको सम्बन्धमा नयाँ अवधारणा विकास हुन पुग्यो। १९औं शताब्दीमा उदाएको उदारवादसँगै प्राकृतिक अधिकारको विचारलाई नागरिक अधिकारको आधार मानियो। यसपछि मात्रै नागरिकतालाई कानुनी हैसियतको&nbsp;सूचक मानिन थालियो।</p>\r\n\r\n<p style=\"text-align: justify;\">भारतको नागरिकता ऐन, १९५५ खण्ड ५(१) बी मा विवाह गरेर ल्याए÷आएका विदेशी बुहारीहरूको हकमा सात वर्षसम्म निरन्तर बसोबास गरेको हुनुपर्ने व्यवस्था छ। विदेशी वैवाहिक पत्नीको हकमा अमेरिकी नागरिकतासम्बन्धी कानुनी व्यवस्था पनि कठोर छ। जसले ग्रिन कार्ड लिएको पाँच वर्षको अवधिपश्चात् मात्रै नागरिकता लिन पाउने प्रबन्ध गरेको छ। पाकिस्तानमा वैवाहिक विदेशी बुहारीको हकमा पाकिस्तान नागरिकता ऐेन, १९५१ खण्ड १० (२) अनुसार पाँच वर्षपछि मात्रै नागरिकता प्राप्तिको अधिकार रहने कानुनी व्यवस्था छ। संसारका करिब सबैजसो मुलुकले वैवाहिक विदेशी बुहारी वा व्यक्तिहरूको हकमा निश्चित समयावधिको प्रबन्ध गरेका छन्।</p>\r\n\r\n<p style=\"text-align: justify;\">नेपालमा नागरिकताको सवाल बेलाबेलामा विवादित बन्दै आइरहेको देखिन्छ। अहिले भने यो विषय एकपटक फेरि सरकार र राष्ट्रपतिबीचको शक्तिको टकरावलाई निम्त्याउने र संवैधानिक व्यवस्थालाई गिजोल्ने गरी प्रकट हुन पुगेको छ। अहिले नागरिकता ऐन, २०६३ (पहिलो संशोधन) का लागि संसद्ले तय गरेको नागरिकता विधेयकमा उल्लिखित कानुनी प्रबन्धको विषयले ठूलो तंरग पैदा गरिदिएको छ। सरकार र राष्ट्रपतिको बीचमा विधेयक प्रमाणीकरणको विषयलाई लिएर विवाद चुलिएकोे छ। देशका कानुन पालना गराउने दुवै निकायबीच पैदा भएको शक्ति संघर्षले समाजलाई नै विभाजित गराउने देखिन्छ। सरकार र राष्ट्रपतिबीच असमझदारी र टकरावलाई कसैगरी पनि&nbsp;उपयुक्त मान्न सकिँदैन।<br />\r\n<kbd>राज्य र नागरिकता एकअर्कासँग सम्बन्धित र परिपूरक अवधारणा मानिन्छन्। राज्य, नागरिक र नागरिकता निरपेक्ष नभएर सापेक्षिक अवधारणा हुन्।&nbsp;</kbd></p>\r\n\r\n<p style=\"text-align: justify;\">आखिर नागरिकता विधेयक प्रमाणीकरणको विषयलाई लिएर दुई संस्थाबीच द्वन्द्वको सूत्रपात कसरी र किन भयो ? नागरिकता विधेयकमा त्यस्तो के विषय उल्लेख छ, जसलाई राष्ट्रपतिले प्रमाणीकरण गर्न अस्वीकार गरिन् ? यो सवाल आफैंमा महत्त्वपूर्ण छ। नागरिकता प्रमाणीकरणको विषयमा सरकार र राष्ट्रपतिका बीचमा विकास भएको आआफ्ना बुझाइको विषयलाई सतहमा ल्याइएको छ। त्यसैमा कतिपय कानुनविद् र दलका नेतृत्व तहबाटै अनावश्यक गिजोल्ने र दुवै सम्मानित संस्थालाई बदनाम गराउने दुष्प्रयास भरहेको छ। मुलुकका दुई सर्वोच्च संस्थाबीचमा द्वन्द्व चर्काएर अभीष्ट सिद्ध गर्न चाहने तत्त्वहरू यस&nbsp;<br />\r\nकार्यमा सक्रिय छन्।</p>\r\n\r\n<p style=\"text-align: justify;\">नागरिकता विधेयक प्रमाणीकरण नगर्ने राष्ट्रपतिको निर्णयको पक्षमा बहुसंख्यक जनता उभिएका छन्। सरकारले पहिलोपटक विधेयक प्रमाणीकरणका लागि राष्ट्रपतिकहाँ पठाएपश्चात् पन्ध्रबुँदे सन्देशसहित उनले पुनर्विचारसहित विधेयकलाई संसद्मा फिर्ता पठाएकी थिइन्। उक्त सुझावपत्रमा प्रादेशिक पहिचान, नागरिकता प्राप्त गरेका व्यक्तिहरूका अनागरिक सन्तान, बाबुको पहिचानको अभावमा राष्ट्रियता निर्धारणमा समस्या र अंगीकृत नागरिकतालगायत विषय समेटिएका थिए। तर राष्ट्रपति कार्यालयबाट सरकारलाई पुनर्विचारका लागि पठाइएको सन्देशमाथि संसद्ले छलफल गर्न नै आवश्यक ठानेन। नागरिकता विधेयकमा उनको चासोलाई समेट्ने कुरा त धेरै टाढा रह्यो।&nbsp;</p>\r\n\r\n<p style=\"text-align: justify;\">सरकारले उक्त विधेयक राष्ट्रपतिको आग्रहविपरीत कमा र पूर्णविरामसमेत तलमाथि नगरी प्रतिनिधिसभा र राष्ट्रियसभाबाट पुनः पारित गर्‍यो र राष्ट्रपतिसमक्ष पेस गर्‍यो। यद्यपि राष्ट्रपतिले भने विधेयकलाई सर्वस्वीकार्य र सबैको अपनत्व हुने कसरी बनाउन सकिन्छ भन्ने विषयमा राजनीतिक दलका नेता, कानुनविद् र सरकारका प्रतिनिधिहरूसँग निरन्तर छलफल गरिरहिन्। त्यसका विपरीत सरकार राष्ट्रपतिलाई विधेयकका विरुद्धमा रहेको देखाउनेमै उद्यत् रह्यो। जबकि राष्ट्रपतिको विधेयकप्रतिको चासो व्यक्तिगत, पारिवारिक र दलगत थिएन। नागरिकताको सवाल नितान्त जनहित र राष्ट्रिय हितसँग रहेको छ भन्ने विषयमा राष्ट्रपति दृढतापूर्वक उभिएको देखिन्छ। सरकारले भने राष्ट्रपतिप्रति मात्रै विरोधको निसाना लगाएन।</p>\r\n\r\n<p style=\"text-align: justify;\">कतिसम्म भने सरकारले यस विधेयकलाई नेकपाकालीन ओली सरकारले ल्याएको अध्यादेशभन्दा रत्तिभर पृथक् नरहेकोसम्म भन्यो। जुन कुरा साँचो होइन। ओली सरकार नागरिकतालाई प्रत्येक नागरिकले प्राप्त गर्ने अधिकारको सुनिश्चिताप्रति संवेदनशील थियो। वैवाहिक विदेशी बुहारीका हकमा समयसीमाको प्रबन्ध गर्नुपर्ने कुरामा स्पष्ट थियो। कयौं वर्षदेखि तराई मधेस र देशका अन्य भूभागका नागरिक नागरिकताको प्राप्तिबाट हुनु परेको वञ्चितीकरणलाई अन्त्य गरी सहजरूपमा वितरण गर्नेमा अध्यादेश स्पष्ट थियो। उक्त अध्यादेशलाई लिएर गठबन्धनकारी दलहरू र विभिन्न स्वार्थ समूहले अहिले जनतालाई दिग्भ्रमित बनाउने प्रयास गरिरहेको देखिन्छ, जुन दुर्भाग्यपूर्ण छ।</p>\r\n\r\n<p style=\"text-align: justify;\">जबकि भारतमै समेत विदेशी बुहारीलाई विवाह गरेर ल्याएको सात वर्षपछि मात्रै नागरिकता दिइन्छ। नेपालमा चाहिँ विवाह गरेर ल्याएकै भोलिपल्टै नागरिकता दिइने व्यवस्था गरिनुपर्ने कुरालाई लिएर रोइलो गर्नु उचित देखिँदैन। उक्त विधेयकमा तुरुन्तै विवाहित विदेशी बुहारीलाई नागरिकता दिने कानुनी प्रबन्ध दिलाउन जोड गर्नु नै सरकारले प्रतिपक्ष दल र आम जनताको साथ नपाएको देखिन्छ। उसैगरी जनताले अस्वीकार गरेको अनि राष्ट्रहित र जनहित प्रतिकूल विधेयक भएकै कारण सरकारले राष्ट्रपतिको साथ नपाउने विषयलाई अनावश्यक उचाल्नु सही होइन।</p>\r\n\r\n<p style=\"text-align: justify;\">नागरिकता कति संवेदनशील विषय हो भन्ने सन्दर्भमा एउटा महत्त्वपूर्ण दृष्टान्त लिऔं। भारतीय कंग्रेसनेतृ सोनिया गान्धी पूर्वप्रधानमन्त्री राजीव गान्धीकी श्रीमती र गान्धी परिवारकी बुहारी मात्रै होइनन्। उनी भारतकै एक प्रमुख राजनीतिक पार्टीको अध्यक्ष भइसकेकी शक्तिशाली व्यक्ति हुन्। उनको भारतीय राजनीतिमा प्रभाव मात्रै छैन, ठूलो योगदान पनि छ। विदेशी बुहारी भएकै कारण प्रधानमन्त्री बन्ने अवसरबाट उनलाई भने वञ्चित गरियो। यस प्रकृतिको संवेदनशील विषयमा गठबन्धन सरकारले राष्ट्रहित विपरीत नागरिकतालाई राजनीतिक मुद्दा बनाउनु कदापि सही थिएन। देशका कयौं नागरिकले नागरिकता पाउन नसकिरहेको बेला आयातित नागरिकका लागि सती जान तयार हुनु राष्ट्रघाती कार्य नभै के हो ?</p>\r\n\r\n<p style=\"text-align: justify;\">अहिले पनि विधेयकलाई कुनै न कुनै हिसाबले कानुनी स्वरूप दिन सरकारले भगीरथ प्रयास गरिरहेको छ। आखिर संवैधानिक व्यवस्था र प्रचलित कानुनी मान्यताविरुद्ध गएर त्यस्तो दुष्साहस किन गरिरहेको छ ? सरकार कुनै शक्ति केन्द्रको इशारामा चलेरै जनताको विरोधका बीच यो कार्य गर्दैछ। संवैधानिक कानुनका जानकारहरूले भनिरहेका छन् कि संसद् निष्क्रिय भएसँगै संसद्ले पेस गरेको विधेयक पनि स्वाभाविक रूपमा निष्क्रिय हुन्छ। तर, उक्त मृत विधेयकलाई कानुनी मान्यता दिलाउन संवैधानिक मर्मविपरीतका दुष्प्रयास गरिनु कति जायज छ ? पहिलो, कानुनका केही बुझक्कडले प्रतिनिधि र राष्ट्रिय दुवै सभाबाट पारित भएकाले राष्ट्रपतिले प्रमाणीकरण नगरे पनि स्वतः कानुन बन्न सक्ने तर्क गर्दै आएका छन्। दोस्रो, उपराष्ट्रपतिमार्फत विधेयक पास गर्ने तानाबाना बुनेको देखिन्छ। र तेस्रो, सर्वोच्च अदालतमार्फत विधेयकलाई कानुन बनाउने धृष्टता गरेको देखिन्छ। तर यी अनेकौं प्रपञ्च गरी संवैधानिक कानुनको खिलापमा गएर सरकारले नागरिकता विधेयकलाई कानुनी मान्यता दिलाएमा ठूलो दुर्भाग्य हुनेछ। संविधानमा त्यस्तो प्रावधान कहीँ कतै छैन।</p>\r\n\r\n<p style=\"text-align: justify;\">राष्ट्रपति व्यक्ति वा कुनै राजनीतिक दलको प्रतिनिधि नभै देशकै सर्वोच्च संस्था भएकाले त्यो गरिमालाई कायम राख्ने प्रमुख दायित्व सरकारको हुन्छ। सरकारले राष्ट्रपतिजस्तो संस्थामाथि अवैधानिक लाञ्छना लगाएर अपमानित गराउन मिल्दैन। सरकार आफैंले राष्ट्रपति संस्थाका विरुद्धमा द्वन्द्वको औपचारिक घोषणा गर्न सक्तैन। कार्यकारी अधिकार रहेको सरकार र आलंकारिक राष्ट्रपतिका बीचमा हुने शक्ति संघर्षले जनस्तरमा राज्यका सर्वोच्च निकायहरूप्रति विश्वासमा मात्रै कमी आउने छैन। त्यसले राष्ट्रियता, राष्ट्रिय एकता र स्वाधीनतालाई संरक्षण र प्रवद्र्धन गर्नुका विपरीत जनतामा राजनीतिक ध्रुवीकरण निम्त्याउने देखिन्छ। सरकारले कसैको स्वार्थका निम्ति कोही कसैको उक्साहट, सनक र सत्ता–शक्ति उन्मादमा स्वतः निष्क्रिय विधेयकलाई अब कानुनी स्वरूप दिने कार्य संविधानविपरीत हुन जान्छ। यदि कुनै ढंगबाट पारित गरेमा संवैधानिक व्यवस्था, कानुनी सर्वोच्चता, लोकतन्त्र र विधिको शासनमाथि गम्भीर प्रश्नहरू मात्रै उठ्दैनन्। त्यसलाई कानुनी अराजकता नै मानिनेछ।</p>\r\n\r\n<p style=\"text-align: justify;\">यस विधेयकलाई लिएर सर्वोच्च अदालतलाई समेत विवादमा तान्ने प्रयास भैरहेको छ। हिजो व्यक्तिलाई तोकेर प्रधानमन्त्री बनाउने र पुनस्र्थापनापश्चात् संसद्बाटै प्रधानमन्त्री चुन्ने अधिकारलाई कुण्ठित गर्ने विडम्बनापूर्ण फैसला गरेको सर्वोच्चले पटक–पटक आफूलाई कसरी विवादित बनाइरहला ? लामो समयदेखि उसले शक्तिकेन्द्रको साँठगाँठमा न्याय प्रक्रियालाई प्रभावित तुल्याउने र लाभका लागि मोलमोलाइ गरेको आरोप खेप्दै आएको छ। सर्वोच्चमाथिको जनविश्वासलाई जोगाउने र बढावा दिने जिम्मेवारी पनि उसैको हो। त्यसो हुँदा ऊमाथि लाग्दै आएका अनेकौं आरोपको थुप्रोमाथि पुनः अर्को आरोप खेप्न सर्वोच्च अदालत सायदै तयार होला।<br />\r\nअन्त्यमा, राष्ट्रपतिले नागरिकता विधेयक प्रमाणीकरण नगर्नुमा राष्ट्रहित र जनहितको विषय मात्रै अन्र्तनिहित देखिँदैन। संसद् अस्तित्वमा नभएकाले प्राविधिक रूपमा स्वतः निष्क्रिय भएको विधयेकलाई प्रमाणीकरण गर्नु राष्ट्रपतिका कसैगरी उपयुक्त थिएन। अर्कोतर्फ नेपाल नागरिकता ऐन, २०६३ को संशोधनका क्रममा रहेको वैवाहिक विदेशी बुहारीलाई तात्तातै नागरिकता दिलाउने षड्यन्त्रलाई कसैगरी निस्तेज तुल्याउन आवश्यक थियो।</p>\r\n\r\n<p style=\"text-align: justify;\">सत्ता गठबन्धनकारी दलहरूले संसद्मा एमालेको तीव्र विरोधका बीच संसद्बाट विधेयक पास त गरे। त्यो खुलेआम राष्ट्रघाती विधेयकलाई कसैगरी जनता रोक्न चाहन्थे। त्यसका निम्ति राष्ट्रपतिबाहेक अरू कुनै विकल्प थिएन। संविधानभन्दा राष्ट्र, राष्ट्रियता र जनता माथि छन्। राष्ट्रपतिबाट नागरिकता विधेयक प्रमाणित नगरिनुमा देश र जनताको सर्वोच्चतालाई शिरोपर गरेको देखिन्छ। त्यसकारण, वर्तमान सरकार र राष्ट्रपतिबीच नागरिकता विधेयक प्रमाणीकरण गर्ने र नगर्ने विषयले सिर्जना गरेको शक्ति संघर्षमा राष्ट्रपतिका विरुद्धमा सत्ता, गठबन्धनकारी दलहरू र विभिन्न स्वार्थ समूहले फैलाएका अराजनीतिक भ्रमहरूबाट सम्पूर्ण नेपाली मुक्त हुन आवश्यक छ।<br />\r\n&nbsp;</p>"
    },
    "article_213634": {
        "title": "अबको बाटो मानवताको राजनीति",
        "author": "डा. तुलसी आचार्य",
        "content": "<p style=\"text-align: justify;\">संघीय चुनाव आउनै लाग्दा खासगरी पुराना पार्टी तथा दलका नेता तथा कार्यकर्ताले आफूलाई व्यस्त बनाइरहेका छन्, पार्टी प्रचारमा लागेका छन्। त्यससँग हरेकको आआफ्नो स्वार्थ जोडिएको छ– कसैलाई नेता हुनु छ, कसैलाई कुनै पदमा चाँडै पुग्नु छ। कसैलाई राम्रो ठाउँमा जागिर पाउनु छ भने कसैलाई सरुवा हुनुछ। त्यही भएर पार्टीका कार्यकर्ताहरू फेसबुकमा नेतासँगको तस्बिर पोस्ट्याउने, भ्रष्टाचारले गन्हाएकै नेता भए पनि महान् भनेर लेख्ने, उनकै पगरी गुथ्ने&nbsp;र गुलामी गर्ने गरिरहेका भेटिन्छन्।</p>\r\n\r\n<p style=\"text-align: justify;\">नागरिकका समस्याहरूलाई सम्बोधन गर्ने प्रायश्चितभन्दा पनि उनीहरूमा व्यक्तिगत लाभ प्राप्तिप्रतिको मोह अथाह छ। त्यस्तो मोहमा चुर्लुम्म डुबेका कार्यकर्ताहरू न हतपत त्यहाँबाट बाहिर निस्किन सक्छन्, न कसैले उनीहरूलाई वास्तविक राजनीति के हो भनेर बुझाउँदा बुझ्न सक्छन्। प्लेटोको ‘एलेगोरी अफ दि केभ’मा जस्तो अन्धकारभित्र बसेका कैदीजस्ता नेता र कार्यकर्तालाई हामीले दिने ज्ञानको प्रकाशले अझ तिरमिर गराउँछ, भ्रमित बनाउँछ। उनीहरूलाई लाग्छ, उनीहरू नै सही छन्। बुझ्ने अनि जान्नेसुन्ने छन्। उनीहरूको विकल्प अर्को कसैसँग छैन। त्यही भएर उनीहरूलाई न परिवर्तन मन पर्छ न युवा पुस्ताको वर्चस्व नै।</p>\r\n\r\n<p style=\"text-align: justify;\"><strong>राजनीतिमा नयाँ संकेत</strong></p>\r\n\r\n<p style=\"text-align: justify;\">विस्तारै युवा पुस्ता सडकमा उत्रिसकेको छ र मात्र बाँकी छ, त्यो पुस्ता सदनसम्म पुग्न। स्थानीय चुनावले ल्याएको नतिजा र युवा पुस्ताको पदभारसँगै आएका बालेन तथा हर्क साम्पाङहरूले गरेका कामका सकारात्मक परिणामहरूले नेपाली नागरिकमा फेरि आशाको किरण पलाएको छ। पुराना दलका नेताहरूको मनमा भने डरलाग्दो ढ्यांग्रो ठोक्न थालेको छ। यो लर्तरो छलाङ होइन, शदियौंदेखि पार्टी र सत्ता ‘मेरो बाउको पेवा हो’ भनेर राजनीति गर्न पल्केकाहरूको डरलाग्दो गुटको अब फुट हुने गतिलो संकेत हो।</p>\r\n\r\n<p style=\"text-align: justify;\"><kbd>नेताहरूले आफ्नो भिजन, नेतृत्व, कार्यकुशलता, लगाव र मानवीयताप्रतिको समर्पण कहिल्यै देखाउन सकेनन्। हुँदाहुँदा देशलाई भाग बन्डामा बाँडे गणतन्त्रको नाममा।</kbd></p>\r\n\r\n<p style=\"text-align: justify;\">सत्तामा बसेकाहरूलाई शदियौंदेखि सयौं समस्याबारे सम्झाउँदा र सुनाउँदासमेत समस्या जहाँको त्यहीँ रहिरह्यो। हिजो चुनाव जितेर सत्ता र सदनमा पुगेका सांसद सहजै सडकमा आउन सक्छन् यदि नागरिकले उनीहरूका काम कारबाही मन पराएनन् भने। यदि उनीहरूले गरेको काम समयको मागअनुसार हुन सकेन भने अनि उनीहरूको काम मानवताको पक्षमा हुन सकेन भने। काठमाडौंको मेयरमा बालेन र धरानको मेयरमा हर्कको विजय र वर्तमान कार्यशैली संकेत मात्र हुन्।</p>\r\n\r\n<p style=\"text-align: justify;\"><strong>मानवताको पक्षमा राजनीति</strong></p>\r\n\r\n<p style=\"text-align: justify;\">नेतृत्व वर्गमा मानवीयता जबसम्म पार्टीको प्रमुख एजेन्डा बन्दैन, तबसम्म नागरिकका लागि गाँस, बास, कपास, स्वास्थ्य र शिक्षा राजनीतिको लक्ष्य हुँदैन। मानवीयता नागरिकलाई राज गर्ने नीति हुनुपर्छ। त्यो नीतिको आचारसंहिता हुनुपर्छ। ब्रिटिस दार्शनिक डेभिड ह्युमका अनुसार मानवीयता यौटा यस्तो भाव हो, जसको आधारमा नैतिक प्रणालीको स्थापना गर्न सकिन्छ, जसको सम्बन्ध परोपकारिता र सहानुभूतिसँग हुन्छ। मानवीयता राजनीति गर्नु पछाडिको प्रमुख सिद्धान्त हुन सकेन भने नागरिकका खुसी, अधिकार र&nbsp;स्वतन्त्रता सधैं कुण्ठित भइरहन्छन्।</p>\r\n\r\n<p style=\"text-align: justify;\">राजनीति गर्ने मान्छे जब विवेकहीन र अदूरदर्शी हुन्छ र अरू माफियाको पछि कुद्न थाल्छ, तब त्यस्ता नेताले चलाएको पार्टी होस् वा सरकार, मानवीयता भुल्दै जान्छ। त्यस्तो सरकारको आयु पनि छोटिँदै जान्छ। यदि सही राजनीतिज्ञ छ भने सत्ताका लागि मरिमेट्दैन। ऊ जहिल्यै मानवताको पक्षमा हुन्छ। कसैको मृत्यु वा दुःखलाई लिएर त्यसैमा राजनीति गर्दैन। बरु त्यसको कारण खोज्छ र समाधानतिर लाग्छ। ऊसँग दूरदर्शिता हुन्छ। त्यसको सम्बन्ध हरेक मानिस, प्राणी, जनावर र वातावरणसँग जोडिएको हुन्छ।&nbsp;</p>\r\n\r\n<p style=\"text-align: justify;\">राजनीतिभित्र माफिया गठन गर्दैन, र ऊ सत्तामा वा बाहिर रहेका बेला पनि हरेक बखत उत्तरदायी भूमिका खेल्छ। एकअर्काको गाली र आक्षेपमा समय खेर फाल्दैन। जब मानवीयता पार्टीको प्रमुख एजेन्डा बन्छ, त्यहाँ पद ठूलो हुँदैन योगदान ठूलो हुन्छ। यदि मानवीयता पार्टीको, दलको, सत्ताको, सरकारको प्रमुख एजेन्डा हुन सकेन भने अहिलेसम्म हामीले देखेको नेपालजस्तै हुन्छ। अर्थात् सडक बालबालिका भेटिरहन्छन्, गर्भवती महिलाले उपचार नपाएर मरिरहनु पर्छ, योगमायाहरू तड्पिरहनु पर्छ, नवराज विकहरूले ज्यानको तिलाञ्जलि दिइराख्नु पर्छ, रोजगारीका लागि युवाले देश बाहिर गएर चर्का घाममा पसिना बगाइराख्नु पर्छ। यतिले मात्र पुग्दैन। सिटामोल नपाएर एउटा गरिब छट्पटाएरै मर्नुपर्छ, सधैं जात, लिंग र वर्णका आधारमा एउटा मान्छे अर्को मान्छेबाट शोषित र अपहेलित भइराख्नुपर्छ। अनि पर्छ, सधैंभरि हृदयविदारक समाचार पढिरहनु, सुनिरहनु र हेरिरहनु। २१औं शताब्दीका आधुनिक एवं सूचना–प्रविधिमैत्री हामी अझै पनि यस्तै नेपाललाई टुलुटुलु हेरेर बसिराख्न सक्छौं ? हाम्रै कारणले हो बालेन र हर्कहरू आउनुपरेको भनेर दलीय नेताहरूले कहिले बुझ्ने ?&nbsp;</p>\r\n\r\n<p style=\"text-align: justify;\">यो देशमा नागरिकले के चाहँदो रहेछ भनेर अहिले नबुझेर कहिले बुझ्ने ? खाली खोक्रो र खिया परेको आदर्श देखाएर नागरिकबाट शंकाको सुविधा लिएर नागरिककै अधिकारमाथि खेलबाड आखिर कहिलेसम्म गरिरहने ? आखिर त्यसैको परिणाम होइन र नागरिकको बालेन र हर्कप्रतिको हुटहुटी ? त्यही भएर अब यो संघीय चुनावमा युवापुस्ता आउनु जरुरी छ। पुराना दलका मक्काएका आदर्श र झुटो राजनीतिलाई गतिलो ठेगान लाउनु युवाको दायित्व बनेको छ। यो देशमा मानवताको राजनीति गर्न युवा पुस्ता&nbsp;आउनै पर्ने देखिएको छ।</p>\r\n\r\n<h3 style=\"text-align: justify;\"><strong>रोइरहेको मानवता</strong></h3>\r\n\r\n<p style=\"text-align: justify;\">वर्षौं भयो सडकमा मानवता रोइरहेको। यसको एउटै कारण हो, अहिलेसम्मको राजनीतिक नेतृत्वको निर्बलता। जसले कहिल्यै गर्न सकेन गरिबको स्वास्थ्य, शिक्षा, गाँस, बास र कपासको ग्यारेन्टी। न गर्न सक्यो गाउँगाउँसम्म व्यवस्थित बाटोघाटो, पुल, बिजुली र बत्तीको विकास। विश्व बैंकको सूचीअनुसार होस् या डब्ल्यूएचओको रिपोर्ट होस्, नेपालको अवस्था अझै पनि त्यति नै दर्दनाक छ। त्यस्तो दिन नआओस् भनेर नागरिकले हरेक राजनीतिक आन्दोलनमा साथ दिए, पटकपटक चुनावमा जिताए। राजतन्त्र फ्याँके र आफ्नो ज्यानको बलिदानी दिए अनि नागरिकको संविधान ल्याए।</p>\r\n\r\n<p style=\"text-align: justify;\"><kbd>नेतृत्व वर्गमा मानवीयता जबसम्म पार्टीको प्रमुख एजेन्डा बन्दैन, तबसम्म नागरिकका लागि गाँस, बास, कपास, स्वास्थ्य र शिक्षा राजनीतिको लक्ष्य हुँदैन।</kbd></p>\r\n\r\n<p style=\"text-align: justify;\">तर, नेताहरूले आफ्नो भिजन, नेतृत्व, कार्यकुशलता, लगाव र मानवीयताप्रतिको समर्पण कहिल्यै देखाउन सकेनन्। हुँदाहुँदा देशलाई भाग बन्डामा बाँडे गणतन्त्रको नाममा। अमेरिकाका ५० वटा राज्यमध्ये एउटा राज्यभन्दा पनि सानो हाम्रो देश नेपाललाई विभाजन गरेर ७ वटा प्रदेश बनाए। ७ प्रदेश सभामा सभासद्को संख्या ५ सय ५० बनाए। नागरिकको करबाट नेतालाई तलब र भत्ता बाँडे जुन पैसाले कैयौं गरिबको पेट भरिन्थ्यो। अनि छेकिन्थ्यो, लाज। नेताहरूले बेसरम मतदातालाई विश्वस्त पार्न खोजिरहे। अनि देखाइरहे, देशभक्ति। त्यसैमा राजनीति गरिरहे। हामीले कहिल्यै विरोध जनाएनौं कि सुदूरपश्चिम सरकारले मात्र झन्डै ४ करोड २० लाख खर्च गर्छ हरेक महिना तलबभत्तामा।</p>\r\n\r\n<p style=\"text-align: justify;\">अब अनुमान लगाउन सकिन्छ कि कति पैसा हरेकलाई तलब र भत्ता दिँदा सकिएको होला ? अनि नेताहरू भने संसद्मा भएका सार्वजनिक सम्पत्तिको तोडफोड गर्ने, कुर्सी फुटाउने, भागबन्डाका लागि हानथाप गर्ने ? गुट र उपगुट बनाउने, आरोप र प्रत्यारोप गर्ने अनि नागरिक भने चुप लागेर टुलुटुलु हेरिरहने ? अब समयले कोल्टे फेरेको छ। पुरानालाई फ्याँकेर नयाँलाई देश बनाउने जिम्मा दिने बेला भएको छ। अहिलेसम्म जति परिवर्तन भए ती&nbsp;फगत केवल नाममा वा कागजी टुक्रामा भए। अब यो देशमा परिवर्तन व्यवहारमै देखिन जरुरी छ। त्यसको बागडोर तपाईं हामी युवाले सम्हाल्नु पर्नेछ। अबको नयाँ पिँढीले।</p>\r\n\r\n<p style=\"text-align: justify;\">आफूलाई महानायक ठान्ने तर काम गर्न नसक्ने पात्रहरूको हातबाट ग्रिक पौराणिक पात्र प्रोमिथसले ईश्वरको हातबाट आगो चोरेजस्तो गरी नेतृत्व लिनु पर्नेछ। यो देशलाई उज्यालोतिर लानुपर्नेछ। अब देश चलाउने युवाले नै हो। युवा पिँढीले कसरी देश हाँक्न सक्छन् वा तर्क गर्न सक्छन् भन्ने प्रमाण न्युजिल्यान्डकी ४० बर्से प्रधानमन्त्री जेसिन्डा आर्डर्नले देखाएकी छन्। शक्तिशाली मुलुकमा युवा नेतृत्वप्रतिको सम्मान र साख त्यस्तो&nbsp;<br />\r\nछ भने हामीले पनि त्यहाँबाट पाठ सिक्नैपर्छ र अबको बाटो भनेको युवा नेतृत्वको हो भनेर बुझ्ने पर्छ।</p>\r\n\r\n<p style=\"text-align: justify;\"><strong>अन्त्यमा,</strong></p>\r\n\r\n<p style=\"text-align: justify;\">अबको बाटो भनेको हामी चाहन्छौं, युवा नेतृत्वमा यो देश चलोस् र यो देशमा कहिल्यै यस्तो अवस्था नआओस् कि डा. गोविन्द केसीले पटकपटक र महिनौंसम्म ज्यानको बाजी लाएर सत्याग्रहमा बस्नु नपरोस्। निर्मला पन्तहरू बलात्कृत हुनु नपरोस्। नवराज विकहरू जातको आधारमा कुटिनु र मारिनु नपरोस्। सुत्केरी महिलाले उपचार नपाएर बाटैमा मर्नु पर्ने दिन नआओस्। सिटामोल खान नपाएर कसैले ज्यान गुमाउनु नपरोस्। नागरिकका आधारभूत आवश्यकताको परिपूर्ति होस्। शिक्षा, स्वास्थ्य, बाटोघाटो र रोजगारीको ग्यारेन्टी होस्।</p>\r\n\r\n<p style=\"text-align: justify;\">हरेक गाउँमा बन्ने अस्पतालसँगै जोडिएर आएका हुन्छन्, बाटो घाटो, बिजुली–बत्ती, पानी, शिक्षा, सहरीकरण र विकेन्द्रीकरण। तीसँगै जोडिन्छन्, अन्धविश्वासी परम्पराविरुद्धको चेतना, महिला तथा प्रजनन स्वास्थ्यसम्बन्धीका ज्ञान, जातीय&nbsp;हिंसाविरुद्धका आवाज आदि। त्यही भएर अबको राजनीति मानवीयताको राजनीति होस्। नेपाल सम्पूर्ण नेपाली बस्नलायक सुन्दर देश बनोस्। अबको समाज अध्ययन र अनुसन्धानको समाज बनोस्। अबको नेतृत्वले देश विदेशमा रहेका बौद्धिक व्यक्तित्वसँग देश विकासमा सहकार्य गर्न सकोस्।</p>\r\n\r\n<p style=\"text-align: justify;\">अबको विकल्प भनेको युवा पुस्ताको नेतृत्व नै हो। हिजो जेल परेका भरमावा कसैले पैसाको खोलो बगाएका भरमा वा धाकधम्की र रवाफ देखाएका भरमा चुनाव जित्ने अवस्था हुने छैन। कसैले पुरानै तरिकामा कोसिस गर्ने सोच बनाएका छन् भने नागरिकले धुलो चटाउनेछन् अबको चुनावमा। अब यो सम्पूर्ण जिम्मेवारी युवाको काँधमा आएको छ, असल र उज्यालोको खोजी गर्ने, सही नेतृत्व समात्ने र भत्किएको, बिग्रेको राजनीतिलाई सम्हाल्ने। त्यसपछि हेरौं, युवा पुस्ताले र युवा नेतृत्वले सम्हालेको नेपालले अबको १० वर्षमा कति छलाङ मार्नेछ !<br />\r\n<strong>- आचार्य लेखक तथा अनुसन्धान केन्द्र निरिका समाजशास्त्र विज्ञानका निर्देशक हुन्।</strong><br />\r\n&nbsp;</p>"
    },
    "article_213555": {
        "title": "राजनीतिक दौडमा महिला",
        "author": "पद्मा अर्याल",
        "content": "<p style=\"text-align: justify;\">नेपालको इतिहासमा महिलाको राजनीतिक इतिहास खोतल्ने हो भने पछिल्लो समय धेरै सुधारोन्मुख छ। राजनीतिको ज्ञान र शासन सञ्चालन गर्ने शक्ति अगाडि आउने मौका पाए महिलाले काँधमा काँध मिलाई अगाडि बढ्न सक्छन् भन्ने प्रमाणित भइसकेको छ। नेपालको राजनीतिमा परिवर्तन गरेर राजनीतिको क्षितिजमा महिलाको बाहुल्य बढ्दै गइरहेको पनि छ। आजको पहिलो र मूल एजेन्डा महिलाको समानताको हो। दोस्रो भनेको सशक्तीकरण। विश्वव्यापी सशक्तीकरणसँगै जोडेर हेर्दा तेस्रो कुरा भनेको महिलामा हुनुपर्ने आर्थिक सवलीकरणको प्रश्न नै हो। आज यी तीनवटा मुुद्दामा आधारित भएर महिलाहरू अगाडि बढ्नुपर्ने हुन्छ। जुन सन्दर्भ उठाउँदै आएको छु।</p>\r\n\r\n<p style=\"text-align: justify;\">हिजोको परिवेश हेर्ने हो भने एउटा मुद्दा पहिचानको थियो। जहाँसम्म लाग्छ, संविधानले महिलालाई अधिकार दिएको छ। महिलाको पहिचानसँग जोडिएर महिलाहरूको सहभागिताका निमित्त महिलाको अंश र वंश अधिकारको कुरा संविधानमा आइसकेका छन्। अधिकारलाई सशक्तीकरण र संविधानको कार्यान्वयनसँग जोडेर हेर्दा पुग्छ जस्तो लाग्छ। यी तीन पक्षमा केन्द्रित भएर महिला सशक्तीकरण अगाडि बढ्नुपर्छ भन्ने लाग्छ। जहाँसम्म समानताको प्रश्न छ, समानताको आधार निर्माण गर्न प्रतिनिधित्वको कुरा आएको छ। प्रतिनिधित्व भनेको अधिकार हो। समानता भनेको व्यवहार हो, भोगाइ हो। हामीले कहाँबाट सुरु गर्‍यौं भन्दा समानताको आधार निर्माण गर्न प्रतिनिधित्वबाट गर्‍यौं। हिजोको महिलाको अवस्था कस्तो थियो ? सबैलाई थाहा छ, महिलाको अवस्था दयनीय थियो।</p>\r\n\r\n<p style=\"text-align: justify;\">केही समययता ३३ प्रतिशत भनियो तर थियो त ? &nbsp;थिएन नि ! संसद्मै महिलाको संख्या न्यून थियो। बहुदल पछाडिको कुरा गर्दा सांसदको संख्या ४ प्रतिशत मात्र थियो। नेपालमा अहिले मात्र ३३ प्रतिशतको ग्यारेन्टी कानुनले गरिदिएको हो। त्यसैले यो ३३ प्रतिशतलाई कार्यान्वयन गर्दै अब महिलाहरू जुन ठाउँमा पुगेका छन्, त्यो ठाउँमा कुशलतापूर्वक काम गर्न सक्छन्। आफ्नो क्षमता देखाउन सक्छन्। अहिले त महिला र पुरुष भनेर विभेद गर्नु पर्दैन भन्ने चेतना पनि लगभग आइसकेको छ। महिलाहरू सामाजिक अभियन्ता र राजनीतिक नेतासमेत बन्न सक्छन्। हरेक काममा अब्बल बनेर यसको पुष्टि गरिसकेका छन्। अनुभूति भएपछि जुन खालको दृष्टिकोण र हेराइ विभेद न्यूनीकरण हँुदै गएको छ। त्यसले समानताका आधारहरू पुनर्निर्माण गर्दै जान्छ। त्यसैले समानता भनेको भोगाइ हो भन्ने कुरामा स्पष्ट हुनुपर्छ।</p>\r\n\r\n<p style=\"text-align: justify;\">पछिल्लो समय महिलाहरूमा अतिवादी महिलावादको जन्म भएको छ। जुन पुरुषले गर्छ त्यही महिलाले गर्न पाउनुपर्छ भन्ने गर्छन् त्यो कुरा हुनुहँुदैन्। गलत कुरामा महिलाहरू पनि जान पर्‍यो वा पुरुषले कुनै गल्ती गर्छ भने त्यो पनि महिलाले गर्नुपर्छ वा पुरुषले गर्ने हरेक क्रियाकलाप महिलाले गर्न पाउनुपर्छ भन्ने होइन्। हामीले पुरुषले जे गर्छन् त्यही मात्र गर्र्ने होइन अब महिलाले। पुरुषका पनि गल्ती कमजोरी हुन्छन्, तिनलाई औंल्याएर उनीहरूको भन्दा राम्रो र अब्बल काम गर्नुपर्छ। पुरुषले जे गलत गर्छन् त्यो महिलाले गर्न पाउनुपर्छ भन्ने दृष्टिकोण पनि राख्नु हँुदैन। गलत चिजको समानता होइन कि सही कुरालाई सचेत बनाउने काममा महिला लाग्नुपर्ने बेला आएको छ। क्षमता अभिवृद्धि गर्न एवं आर्थिक रूपमा सफल बनाउन विभिन्न खालका सीप सिकाउन पढेलेखेकालाई बौद्धिक काममा लगाउने उद्यमी बनाएर सफल रूपमा अगाडि बढाउनुपर्छ। त्यसैले महिलालाई राजनीति वा अन्य कुनै पनि उच्च पदमा आउन सर्वप्रथम अब्बल बनाउन आवश्यक छ। महिलाहरूका लागि आत्मविश्वास, आत्मनिर्भर, स्वतन्त्रता बढाउन पनि आर्थिक सवलीकरण जरुरी छ।</p>\r\n\r\n<p style=\"text-align: justify;\">हाम्रो समाजमा महिलाहरू अहिलेसम्म पनि अनौपचारिक काममा बढी मात्रामा केन्द्रित छन्। राज्यको उत्पादन क्षेत्रमा महिला कति छन् ? भन्ने गणना गर्ने ठाउँमा न्युुन छन्। प्रतिशतको हिसाबले हेर्ने हो भने ठूलो संख्यामा महिला घरायसी काममा जेलिएका छन्। घरायसी काममा समय व्यतित गरेको अवस्थाले उनीहरू आर्थिक रूपमा कमजोर भए, हालसम्म पनि भइरहेका छन्। उनीहरूको १८ घण्टाको समय उत्पादनमूलक भएको भनेर देखिएन, श्रमको गणना हुन सकेन। उनीहरूले गर्ने घरायसी कामलाई आर्थिक उत्पादनसँग जोड्नु पथ्र्यो भएन तर अब जोड्नु पर्छ। आर्थिक उत्पादनसँग जोड्न नसक्नु र केवल घरको काममा मात्र सीमित राख्नु नै नेपाली समाजका लागि दुर्भाग्य बन्यो।</p>\r\n\r\n<p style=\"text-align: justify;\">महिला कमजोर होइनन्, बनाएको हो। आर्थिक रूपमा कमजोर भएर नै महिलाहरू राजनीतिमा आउन डराएका हुन्। खर्च गर्नुपर्ने डरले चुनावमा उमेदवार बन्ने आँट गर्न नसक्नुले पनि महिला पछि परिरहेका हुन्। केही महिला आर्थिक रूपमा सम्पन्न पनि छन् तर यो संख्या थेरै प्रतिशत छ। यी महिलामा राजनीति गर्नुपर्छ भन्ने नहुन पनि सक्छ। आम महिलाको कुरा गर्दा उनीहरू आर्थिक निर्णय गर्न सक्ने अवस्थामा पनि छैनन्। केही भएकाहरू आँट गर्दैनन्। अहिलेका चुनाव भनेको खर्चिलो र भड्किलो किसिमका छन्। रकमको प्रबन्ध गर्न नसक्दा ‘चुनाव लड्छु’&nbsp;भन्ने आँट गर्न सक्दैनन्। त्यसैले पनि आर्थिक सशक्तीकरण जरुरी छ। त्यसैले महिला आश्रित हो, पुरुष संरक्षक हो भन्ने मानसिकता हटाउनु जरुरी छ।</p>\r\n\r\n<p style=\"text-align: justify;\">आर्थिक सवलीकरण र आत्मनिर्भरताको माध्यमबाट पछिल्लो समय महिला आर्थिक रूपमा आश्रित छैनन्। स्वयं सक्षम छन् आफ्ना लागि निर्णय गर्न। पछिल्लो समय समाज महिलामैत्री बनेको छ। कानुनले हक र अधिकार दिएकैै छ। महिलाप्रति समाज पनि सकारात्मक बन्दै छ। धेरै महिला नेतृत्व लिन लालायित छन्। राजनीतिकलगायत अन्य क्षेत्रमा आएका छन्। चुनाव लड्न समानुपातिक होइन, प्रत्यक्षमा लड्ने आँट छ। राजनीतिमा महिलालाई सहभागी नगराउने भन्ने हुँदैन। केही पुरुषले महिलालाई दिनुपर्छ भन्ने कुरामा समर्थन जनाउँछन् भने केहीले हाम्रो भाग खोसिन्छ कि भनेर पुरुषले तगारो बन्ने पनि छन्। प्रत्यक्षमा लड्न खोज्नेलाई पुरुषले हतोत्साही बनाउने काम पनि हुन्छ। प्रत्यक्ष लड्न दुःख हुन्छ, समानुपातिकमा जानु भनेर प्रोत्साहित गर्नेभन्दा पनि निरुत्साहित बनाएर समानुपातिकतिर धकेल्ने एउटा प्रवृत्ति पनि छ।</p>\r\n\r\n<p style=\"text-align: justify;\">हाम्रो पार्टी नेकपा एमालेमा भने त्यस्तो छैन। धेरैभन्दा धेरै प्रत्यक्ष जाऊ, सबै समानुपातिकमा बस्न नखोज भनेको छ। हामीले त प्रत्यक्षमा लड्नका लागि तयार बन भनेका छांै। यो पार्टीको उद्देश्य छ। महिलालाई प्रत्यक्षका लागि प्रोत्साहित र प्रेरित गर्ने उद्देश्यका लागि एउटा विधि पनि बनाएका छौं। त्यो विधिमा के छ भने हिजो समानुपातिकमा रहेकालाई समानुपातिकमा सिफारिस नगर्ने। अर्को कुरा, चुनाव लडेर निर्वतमान बनेकाहरू जस्तैः गाउँपालिकाका अध्यक्ष, उपाध्यक्ष, नगरका&nbsp;प्रमुख, उपप्रमुख लगायतलाई समानुपातिकको भूमिका नदिने पार्टीको निर्णय छ। प्रत्यक्षको ढोका सबैलाई खुला गर्दिने नीति लिइएको छ। तर, फेरि समानुपातिक पाइन्छ है भनेर प्रत्यक्षमा जान नखोज्ने प्रवृत्ति छ। त्यो प्रवृत्तिलाई पूरै निषेध गरेका छौं, त्यस्तो विधिको ढोका बन्द गरेका छौं।</p>\r\n\r\n<p style=\"text-align: justify;\">अर्को कुरा, न्यायको कुरा पनि हो। एउटैले सधैंभरि अवसर पाउनुभन्दा अर्कालाई अवसर दिने कुरा पनि हो। एमालेको एउटा उद्देश्य के हो भने महिलाहरू प्रत्यक्षमा जाउन्। एउटा विकल्प राखेपछि त नगई सुख पनि भएन नि। यसपटक पूरै नयाँलाई अवसर दिने सोच पनि नेकपा एमाले पार्टीले लिएको छ। विगतको तुलनामा राजनीतिक क्षेत्रमा महिलाको सहभागिता बढेको देख्न सक्छौं। जसले सन्तोष दिएको छ। तर, पनि केही कमीकमजोरी पनि छन्। जहाँ महिलालाई असर परेको छ। स्थानीय चुनावमा महिला सहभागिता घट्यो। गठबन्धनका कारण महिला सहभागिता कमजोर भयो। चाहेको भए हरेक पार्टीले महिलालाई दिन सक्थे, आफ्नो सिटमा परेको भागलाई महिलालाई अवसर दिन सक्थ्यो पार्टीले तर दिएनन्। यो भनेको गठबन्धनको महिलाप्रतिको उदासीनता हो। महिलाप्रति सहभागिताको संवेदनशीलता अन्य पार्टीका साथीहरूसँग पनि उठाइरहेको छु। यसपटक गठबन्धनले महिला सहभागितामा जोड दिन्छ भन्ने मलाई विश्वास छैन।</p>\r\n\r\n<p style=\"text-align: justify;\">महिला समानताको आन्दोलन आजको होइन। यो त ७०–७५ वर्ष अगाडिदेखिको हो। त्यतिखेर महिला आन्दोलनले महिला बोल्न पाउनु पर्‍यो, सभा संगठन प्रयोग गर्न पाउनु पर्‍यो भनेर आन्दोलन गरेको थियो। हाल त्यो स्वरूपमा धेरै परिवर्तन भएको छ। संविधानले दिएको अधिकारले आमाको नाममा नागरिकता पाउन थालेका छन्। संविधानमा समानता लगायतका कुरा उल्लेख छन्। संविधान महिलामैत्री बनाएर हस्तक्षेपकारी भूमिका निर्वाह गरेर महिलाहरू अगाडि बढेका छन्।</p>\r\n\r\n<p style=\"text-align: justify;\">साँच्चिकै भन्ने हो भने हिजो र आजको परिस्थितिमा धेरै नै बदलाव आएको छ। हिजो र आजको तुलना गर्दा हाम्रा आमामा समेत धेरै परिवर्तन देख्न सकिन्छ। मैले गण्डकी प्रदेशको जिम्मेवारी लिइरहँदा महिलाहरू धेरै अग्रसर भएको र राजनीतिमा आउन चासो देखाएको पाएको छु। यो निकै खुसीको कुरा हो। महिला सचेत र योग्य पनि बन्दै गइरहेका छन्। महिला आन्दोलनको वास्तविकता र महिलालाई राजनीतिमा आउने कुराका विषयमा भन्नुपर्दा सुधार भएको पाएका छौं। कहीँ कतै कमजोरी र समस्या त होलान्, ती कुरालाई समाधान गर्दै पछिल्लो समय महिलासक्षम भएका÷पाएका जिम्मेवारी कुशलतापूर्वक निभाउन सक्छन्। त्यसैले कुनै राजनीतिक पार्टीले महिलालाई अघि सार्न डराउनु पर्दैन।</p>\r\n\r\n<p style=\"text-align: justify;\"><strong>पूर्व मन्त्री अर्याल एमाले नेता हुन् ।</strong></p>"
    },
    "article_213125": {
        "title": "समानुपातिक उम्मेदवारको बन्दसूची आज पेस गर्दै राजनीतिक दल",
        "author": "अन्नपूर्ण",
        "content": "<p><strong>काठमाडौं :</strong> प्रतिनिधि तथा प्रदेश सभा सदस्यको निर्वाचन अन्तरगत समानुपातिक निर्वाचन प्रणालीतर्फ सोमबार उम्मेदवारहरूको बन्दसूची पेश गर्ने कार्यतालिका रहेको छ। मंसिर ४ गते तय भएको निर्वाचनका लागि शनिबार रातिबाट प्रतिनिधि तथा प्रदेश सभाको पाँच वर्षे कार्यकाल समाप्त भएसँगै नेपाल नयाँ निर्वाचन प्रक्रियामा गएको हो।&nbsp;</p>\r\n\r\n<p>निर्वाचन आयोगले आइतबार र सोमबार दुई दिन समानुपातिक निर्वाचन प्रणालीतर्फ उम्मेदवारको बन्दसूची पेस गर्न समय तोकेपनि प्रमुख राजनीतिक दलहरुले पेश गरेका छैनन्। नेकपा एमाले, कांग्रेस, माओवाली केन्द्र लगायतका दलहरुले आज निर्वाचन आयोगको कार्यालयमा पुगेर बन्द सूची पेश गर्न लागेका हुन्। नेपालले मिश्रित निर्वाचन प्रणाली अवलम्बन गरेकाले संघीय संसद अर्थात प्रतिनिधि सभामा प्रत्यक्ष निर्वाचन प्रणालीबाट १६५ जना र समानुपातिक निर्वाचन प्रणालीबाट ११० जना निर्वाचित हुनेछन्।</p>\r\n\r\n<p>निर्वाचन आयोगका अनुसार संघमा प्रतिनिधि सभाका लागि बढीमा ११० जना उम्मेदवारको बन्दसूची पेस गर्न पाउनेछन्। &nbsp;यसैगरी प्रदेश सभाका लागि बढीमा २२० जना उम्मेदवारको बन्द सूची पेश गर्नुपर्नेछ। आदिवासी जनजाति ३२, खस–आर्य ३४, थारू ७, दलित १५, मधेसी १७ र मुस्लिम ५ जनाको नाम समेटिनुपर्ने कानुनी व्यवस्था छ। प्रत्यक्ष निर्वाचन प्रणाली तर्फको उम्मेदवार मनोनयन असोज २३ गतेदेखि सुरु हुने निर्वाचन आयोगले जनाएको छ।</p>\r\n\r\n<p>समानुपातिक निर्वाचन प्रणालीतर्फको बन्दसूचीमा नाम समावेश भएको व्यक्ति प्रतिनिधिसभा सदस्य र प्रदेशसभा सदस्य निर्वाचनको पहिलो हुने निर्वाचित हुने निर्वाचन प्रणालीतर्फको उम्मेदवार हुन नपाउने व्यवस्था निर्वाचन कानुनमा रहेको जनाइएको छ। प्रत्यक्षतर्फ उम्मेदवार भएको व्यक्तिको नाम समानुपातिकतर्फको बन्दसूचीमा समावेश गर्न नपाइने प्रतिनिधिसभा सदस्य निर्वाचन ऐन २०७४ को दफा १४ (२) मा व्यवस्था गरिएको छ।&nbsp;</p>\r\n\r\n<p>दफा १४ कै उपदफा (१) मा लेखिएको छ, ‘पहिलो हुने निर्वाचित हुने निर्वाचन प्रणालीअनुसार हुने निर्वाचनमा एक व्यक्तिले एकपटकमा कुनै एक निर्वाचन क्षेत्रका लागि उम्मेदवारी दिन सक्नेछ। त्यसरी कुनै व्यक्ति एकभन्दा बढी निर्वाचन क्षेत्रमा उम्मेदवार भएमा निजको सबै निर्वाचन क्षेत्रको उम्मेदवारी आयोगले बदर गर्नेछ।’&nbsp;<br />\r\nयस्तै दफा ४ मा कुनै व्यक्ति प्रतिनिधिसभा र प्रदेशसभाको निर्वाचनमा उम्मेदवार भए दुवैतर्फको उम्मेदवार बदर गरिने व्यवस्था छ।&nbsp;</p>"
    },
    "article_212954": {
        "title": "जिउँदो सहिदको राजनीतिक उपाधि पाएका घिमिरेको निधन",
        "author": "कृष्ण पोखरेल",
        "content": "<p style=\"text-align:justify\"><strong>तानसेन :</strong> नेपाली राजनीतिमा जिउँदो सहिदले परिचित पाल्पा रामपुरका विजयराज घिमिरेको निधन भएको छ।&nbsp;</p>\r\n\r\n<p style=\"text-align:justify\">लामो समयदेखि क्यान्सरबाट पीडित ५४ वर्षीय घिमिरेको उपचारका क्रममा काठमाडौंस्थित मेडिसिटि अस्पतालमा बिहीबार बेलुकी निधन भएको हो।&nbsp;</p>\r\n\r\n<p style=\"text-align:justify\">२०४६ फागुन ७ गते रामपुरमा पञ्चायत विरोधी जनप्रदर्शनको नेतृत्व गरेका विजय घिमिरेलाई प्रहरीले गोली प्रहार गर्दा आफ्नै दाजू सुर्य घिमिरेलाई गोली लागेर मृत्यु भएको थियो। सो घटनामा विजय बाँच्न सफल भएकाले उनलाई जिउँदो सहिद भन्ने गरिएको हो।&nbsp;<br />\r\n&nbsp;&nbsp; &nbsp;<br />\r\nघिमिरेलाई २०४४ सालमा रामपुरमा भएको नेपाली कांग्रेसको पुर्नमिलन कार्यक्रममा तत्कालिन शासकहरूले आक्रमण गरी मर्‍यो भनेर फालेका थिए।&nbsp;</p>\r\n\r\n<p style=\"text-align:justify\">पछि लाश लिन गएका साथीहरूले जिवितै भेटेपछि तत्काल उपचार गरिएको थियो। २१ वर्षको उमेरमा पञ्चायत विरोधी आन्दोलनमा होमिएका घिमिरे ५४ वर्षसम्म सक्रिय राजनीतिमा रहेका थिए।&nbsp;<br />\r\n&nbsp;&nbsp; &nbsp;<br />\r\n२०२५ साल रामपुर पाल्पामा जन्मिएका स्वर्गीय घिमिरे २०३७ सालमा १२ वर्षको उमेरमा पाल्पा रामपुरको राम तुल्सीमावीको नेविसंघ सचिव भएका थिए।&nbsp;</p>\r\n\r\n<p style=\"text-align:justify\">२०४४ सालमा नेपाली कांग्रेस पाल्पाको जिल्ला कमिटी सदस्य भएका स्वर्गीय घिमिेरे २०४६ सालमा नेविसंघ पाल्पाको जिल्ला सचिव, २०४८ देखी ४९ सम्म त्रिभुवन बहुमुखी क्याम्पस तानसेनका स्ववियु सचिव तथा नेपाली कांग्रेस पाल्पाको जिल्ला सचिवको नेतृत्व गरेका थिए।&nbsp;</p>\r\n\r\n<p style=\"text-align:justify\">घिमिरे २०५६ र २०७४ सालको निर्वाचनमा दुई पटकसम्म पाल्पा क्षेत्र नं. १ को प्रतिनिधि सभा सदस्यको उम्मेदवार बनी पराजित भएका थिए।&nbsp;<br />\r\n&nbsp;&nbsp; &nbsp;<br />\r\nक्यान्सर लागेपछि उनले भारतमा उपचार गराउँदै आएका थिए। उपचार गराएर केही हप्ता अघि काठमाडौं फर्किएका घिमिरेलाई फेरि स्वास्थ्यमा समस्या आएपछि काठमाडौंको मेडिसिटी अस्पतालमा उपचार भइरहेको थियो।&nbsp;</p>\r\n\r\n<p style=\"text-align:justify\">घिमिरेले उपचारका लागि राज्यकोषबाट एक रुपैयाँ पनि नलिएको, रामपुर नगरपालिकाले दिएको पाँच लाख रुपैयाँ पनि नलिई उपचार गराएको नेपाली कांग्रेस पाल्पाका सभापति हिमालदत्त श्रेष्ठले बताए।&nbsp;</p>\r\n\r\n<p style=\"text-align:justify\">घिमिरेको निधनले पार्टीमा अपुरणीय क्षति पुगेको नेपाली कांग्रेसको पाल्पाले जनाएको छ। स्वर्गीय घिमिरेको पशुपति आर्यघाटमा नेपाली कांग्रेसका उपसभापति धनराज गुरुङ, बरिष्ठ नेता रामचन्द्र पौडेल, गृहमन्त्री बालकृष्ण खाण, प्रकाशमान सिंह, चन्द्र भण्डारी, बल बहादुर केसीसहितनेता कार्यकर्ताले पार्टीको झण्डा ओढाएर अन्त्यष्टि गरिएको नेपाली कांग्रेस पाल्पाका सभापति श्रेष्ठले बताए। स्वर्गीय घिमिरेको आमा, श्रीमती दुई छोरा र एक छोरी रहेका छन।</p>"
    },
    "article_212867": {
        "title": "कुनै एक राजनीतिक दलको विश्वास जितेपछि महाभियोग लाग्दैन कि भन्नेमा छन् जबरा : शम्भु थापा",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong> वरिष्ठ अधिवक्ता शम्भु थापाले निलम्बित प्रधानन्यायाधीश चोलेन्द्र शमशरे जबराले निराधार आरोप लगाएको बताएका छन्। बिहीबार महाभियोग सिफारिस समितिको बैठकमा उनले बयान दिने क्रममा बिना कसुर आफूहरुको नाम मुछिएको बताए।</p>\r\n\r\n<p style=\"text-align: justify;\">उनले जबराले विवादीत बयान दिएर कुनै एक दलको मन जित्न चाहेको आरोप लगाए। 'कुनै एक राजनीतिक दलको विश्वास जितियो भने महाभियोग लाग्दैन कि भन्ने दाउँमा छन् उहाँ। तर त्यसो हुन दिनु हुँदैन। उहाँले धेरै विवादीत &nbsp;फैसला गर्नुभएको छ,' बयानका क्रममा उनले भने।</p>\r\n\r\n<p style=\"text-align: justify;\">अधिवक्ता थापाले उच्च अदालतमा रहँदा न्यायाधीश खेल जुवा खेल नभएको विवादीत फैसला गरेको बयान दिएका थिए। त्यतिमात्र होइन उनले रञ्जन कोइरालाको मुद्दामा पनि लेनदेन गरेको हुनसक्ने आशंका व्यक्त गरे। 'उहाँ भ्रष्टाचारी हो। कुनै फैसला पनि यतिकै भएको छैन। रञ्जन कोइरालाको मुद्दामा पनि उहाँले पैसाको चलखेल नगरी त्यसो गर्नुभएको होइन। त्यसैले महाभियोग लाग्नुपर्छ।'&nbsp;</p>"
    },
    "article_212683": {
        "title": "राजनीतिमा युवा हस्तक्षेप किन ?",
        "author": "सञ्जीव कार्की",
        "content": "<p style=\"text-align: justify;\">मुलुकको कुल जनसंख्याको ४० प्रतिशतभन्दा बढी हिस्सा युवाले ओगट्छन्। राजनीतिको नेतृत्व तहमा युवाको प्रतिनिधित्व जसरी र जुन अनुपातमा रहनुपथ्र्यो त्यो छैन। नेतृत्व भनेको व्यवस्थापन हो। कुशल, ऊर्जावान् व्यवस्थापक हुनु र शिथिल व्यवस्थापक हुनुमा आकाश—जमिनको अन्तर हुन्छ।</p>\r\n\r\n<p style=\"text-align: justify;\">यद्यपि सबै ऊर्जा, जोस र जाँगर उमेरजन्य कारणले मात्र पनि हुँदैन। युवा हुनु र युवापन हुनु फरक कुरा हो। तथापि युवा उमेर भनेको युवा नै हो। युवा जोस र जाँगरलाई सकारात्मक बाटो हिँडाउँदा त्यसको परिणाम अरू उमेर समूहको भन्दा नितान्त फरक देखिनेछ। यो प्रमाणिक तथ्य हो। युवावयको तागतसँग अरूको तागत तुलना हुन सक्दैन। युवा अवस्था मानव जीवनकै सर्वाधिक ऊर्जाशील, साहसी, सिर्जनशील, आत्मविश्वासी र वेगवान् समय हो। युवा कसलाई र कुन उमेर समूहकालाई भन्ने बारेमा देशअनुसारका मापदण्ड निर्धारण गरिएको पाइन्छ। जस्तै, विश्व स्वास्थ्य संगठन र युनिसेफले १५ देखि २४, भारतले १५ देखि ३५, चीनले १४ देखि २८, बंगलादेश र फिलिपिन्सले १५ देखि ३० पाकिस्तानमा १५ देखि ४० सम्मलाई युवा मानिन्छ। नेपालको सन्दर्भमा राष्ट्रिय युवानीति २०७२ को धारा २ को (क) मा युवा भन्नाले १६ देखि ४० वर्षसम्मका नागरिकलाई जनाउने उल्लेख गरेको छ। युवा उमेर अत्यधिक प्रज्ज्वलनशील समय हो।</p>\r\n\r\n<p style=\"text-align: justify;\">युवाले जति गर्न सक्छ जुन सामथ्र्य र वर्कत प्रयोग गर्न सक्छ त्यसपछि यो गतिमा ह्रास प्रकृतिको नियम हो। आजसम्म विश्वमा भएका परिवर्तनकामी आन्दोलन व्यवस्था परिवर्तन र क्रान्तिकारी काममा युवाको सक्रियता उल्लेख्य थियो। नेपाल एकीकरणदेखि २०६२/०६३ सम्म भएका लडाइँ आन्दोलनमा युवाको बलिदान त्याग र समर्पण अरूको भन्दा ज्यादा थियो। आज हामी जुन नेताहरू शेरबहादुर देउवा, केपी शर्मा ओली, पुष्पकमल दाहाल, माधव नेपाल, महन्थ ठाकुर, झलनाथ खनाल र बाबुराम भट्टराईलगायत नेतालाई नो नट एगेन भनिरहेका छौं। यी नेताहरूको तरुणवयको त्याग समर्पण र योगदानको अवमूल्यन गर्नु यो आलेखको उद्देश्य होइन। अब वयोवृद्ध नेताहरूको वि श्राम र नयाँ नेपाल बनाउने जिम्मा नयाँ पुस्तालाई पार्टीहरूले हस्तान्तरण गर्न युगको चाहना प्रतिविम्बित गर्न खोजेको हुँ। यस खाँचोलाई सम्बोधन गर्न पाका पुस्ताका नेताहरूले विवेकको प्रयोग गरुन् भन्ने सन्निहित उद्देश्य राखेर लेखिएको मात्रै हो।</p>\r\n\r\n<p style=\"text-align: justify;\"><kbd>मंसिर ४ गते हुने संसदीय चुनावमा ३५ लाख नयाँ युवाले मताधिकार पाउने तथ्यांक सार्वजनिक भएको छ। राज्यको मूलभार वहन गर्ने सामथ्र्यलाई बाहिर राखेर कुनै पनि देशले प्रगति गर्न सक्दैन।</kbd></p>\r\n\r\n<p style=\"text-align: justify;\">युवा उमेरले विगत र भविष्यलाई जोड्ने काम गर्छ। तसर्थ युवा राज्यको मेरुदण्ड हो। राष्ट्रिय युवा नीतिले तोकेको उमेर हद जे भए पनि नेपालको हकमा ५० वर्षसम्मको नेतालाई युवा मानेर प्रतिनिधित्व गर्नुपर्ने देखिन्छ। आगामी मंसिर ४ गते हुने संसदीय चुनावमा ३५ लाख नयाँ युवाले मताधिकार पाउने तथ्यांक सार्वजनिक भएको छ। राज्यको मूलभार वहन गर्ने सामथ्र्यलाई बाहिर राखेर कुनै पनि देशले प्रगति गर्न सक्दैन। दलीय व्यवस्था भएको मुलुकमा दलको नेतृत्वमा युवालाई प्रतिस्थापन गर्न सकिएन भने देश विकासको परिणाम सन्तोषजनक निस्कदैन।</p>\r\n\r\n<p style=\"text-align: justify;\">अहिले नेपालमा दलमा युवा, संसद र मन्त्री प्रधानमन्त्री सबै युवा हुनुपर्ने माग उठेको छ। स्थानीय निर्वाचनको नतिजा र प्रतिस्पर्धामा युवाहरू नै अब्बल देखिएको र युवा हस्तक्षेपलाई जनताले मन पराएको पाइएको छ। काठमाडौं, धरानजस्ता सहरले युवा नेतृत्व र स्वतन्त्र युवालाई रोजेर दलहरूलाई सप्रिन सुध्रन र युवा अघि बढाउन खबरदारी गरेका छन्। चेतावनी दिएका छन्। युवाको महत्त्वव र प्रतिनिधित्वलाई मौका दिएका छन्। स्वतन्त्र युवालाई रोजेर दलीय वृद्धतन्त्रलाई विस्थापन रोज्न सुझाएका छन्। वृद्धतन्त्र रोक्न नसक्ने दलमा आबद्ध युवालाई आआफ्नो दलमा प्रभावकारी हस्तक्षेप गर्न अभिप्रेरित गरेका छन्। दलमा सक्रिय युवाले वृद्ध नेताको आशीर्वाद मात्रै थापिरहने, चाकडी मात्रै गरिरहने, बूढा नेताहरूले मृत्युवरण नगरेसम्म पालो नआउने परिपाटी अर्थात् राजाको देहावसानपछि मात्र राजकुमार राजा हुने अवस्था जस्तो अभ्यास र प्रणालीमा परिवर्तन युगको माग र हाँक दुवै हो। पार्टीमा आबद्ध युवाले आगामी संसदीय चुनाव संघीय र प्रदेश चुनावमा युवाहरूको अग्रसरता आवश्यक देखेनन् भने दलीय व्यवस्थालाई स्वतन्त्र समूहले टक्कर दिने निश्चित छ। युवा त्यस्तो शक्ति र संघर्ष हुनुपर्छ जसले प्रज्ञा र ज्ञानको सत्तालाई आत्मसात् गरेर विवेकको मार्ग अवलम्बन गरोस्। विगतमा जेलनेल सहेका, निर्वासन बसेका, भूमिगत भएका जनयुद्ध लडेकादेखि प्रजातन्त्र हुँदै गणतन्त्र प्राप्तिको यात्रमा पुराना नेताहरूले गरेको दुःखको शोधभर्ना भइसकेको छ। प्रायः सबै नेताले अवसर पाएका छन्। अब जेलनेल खेपेको, हिजोको दुःख आजको योग्यता हुन सक्दैनन्। प्रायः सबै नेताले अवसर पाएका छन्। उनीहरूले आफ्नो जवानीमा गरेका योगदान र संघर्षलाई देशले पुरस्कृत कतिलाई पटकपटक पुरस्कृत गरिसकेको छ। राजनीति विशुद्ध समाजसेवा हो। व्यापार नै मान्ने हो भने पनि पुराना नेताहरूको लगानी उठिसकेको छ। २०४८ सालदेखि अनवरत सांसद भएका मन्त्री र प्रधानमन्त्री भएका समेतले अझै चुनाव लड्ने अवसर आफ्नो लागि मात्रै राख्ने प्रवृत्तिले पार्टीमा नयाँलाई निषेध गरेको ठहर हुन्छ।</p>\r\n\r\n<p style=\"text-align: justify;\">पछिल्लो पटक संसदीय चुनावमा भाग लिएको माओवादीहरूसमेत तीन वटा चुनावमा प्रतिस्पर्धा गरेर चौथो चुनावको सन्मुख छन्। अझ कति पुरानै र वासी अनुहारलाई जनताले अनुमोदन गर्नुपर्ने हो ? फ्रेस अनुहारलाई फ्रेस म्यान्डेट जरुरी हुन्छ न कि बासी र रोगाग्रस्त व्यक्तिलाई पार्टीहरूले आफ्नो भविष्य बचाउ गर्ने हो भने युवा अघि बढाउने नीति अख्तियार गर्नुपर्छ। पार्टीका बूढा र पुराना नेताको मात्रै भविष्य अझै भन्ने हो भने नेता जीवित रहँला। तर पार्टीको क्षयीकरण अवश्यंभावी छ। वृद्ध नेताहरूलाई विस्थापन गर्न बारम्बार मौका पाएकालाई वि श्राम रोज्न लगाउन युवा नेताहरूले आफ्नो आवेगलाई विवेकसम्मत तवरले कन्भिन्स गराई आफ्नो र पार्टीको भविष्य रोज्न विलम्ब गराउनु हुँदैन। पार्टीमा उम्मेद्ववार बन्न योग्य र निश्चित मापदण्ड पूरा भएका पाँच वर्षदेखि अर्को कुनै चुनावमा प्रतिस्पर्धा नगरेका युवाबीच मैत्रीपूर्ण प्रतिस्पर्धा गराउने अवस्था सिर्जना गरेर संगठित र क्रियाशील सदस्यबाट ग्रासरुटदेखि चुनिँदै आउने वातावरण या प्रणाली निर्माण गर्नुपर्छ। टिकेट नेताले दिने ‘टप टु बटम एप्रोचलाई परित्याग गरेर बटम टु टप एप्रोच’ सबै पार्टीले अंगीकार गर्ने हो भने जनताले रुचाएको मान्छे छानिने सम्भावना प्रवल हुन्छ। प्रजातन्त्रमा निषेधको गुञ्जायस रहन्न तर प्रजातान्त्रिक अभ्यासबाट नै थाकेका नेताहरूलाई विस्थापन गर्ने पद्धति विकास गर्नुपर्छ। पुराना नेताहरूको अनुभव सल्लाह र सुझाव ग्रहण गर्नु वाञ्छनीय हुन्छ। तर उहाँहरूकै लागि भिजनरी युवाको सपना तुहाउने परिस्थितिलाई नामञ्जुरी दिनुपर्छ। पार्टीका युवा नेताहरूको भविष्य र भाग्यसँग प्रवासमा कामको खोजीमा निस्केर जोखिमपूर्ण काम गर्नेदेखि श्रमिक, मजदुर, किसान, उद्यमी, विद्यार्थी आम युवाको भविष्य जोडिएको छ।</p>\r\n\r\n<p style=\"text-align: justify;\">माक्र्सवादीहरू परिवर्तन र विकास कसरी हुन्छ भन्ने सिकाउँछन्। माक्र्सको द्वन्द्ववाद अनुसार ‘नयाँ र पुरानोको बीच संघर्ष हुन्छ। पुरानोलाई नयाँले विस्थापित गर्छ। प्रकृति र समाजमा हुने विकास परस्पर हुने द्वन्द्व र संघर्षको नियमबाट हुन्छ र राजनीतिमा पनि यो लागू हुन्छ। पुरानो सेल मर्ने र नयाँ सेल जन्मने हुर्कने प्रक्रिया प्रकृतिभित्र छ। पुरानाको विस्थापन र नयाँको स्थापना। हाम्रो राजनीतिमा पनि माक्र्सको द्वन्द्वको नियम लाग्नु अपरिहार्य छ। प्रकृतिमा दुई तत्त्ववबीच अन्तरविरोध हुन्छ। संघर्ष देखिन्छ। पुराना र नयाँमा पनि अन्तर्विरोध हुन्छ। अन्तर्विरोध प्रत्येक वस्तुका विकासका थालनीदेखि अन्त्यसम्म रहन्छ। भौतिक संसारमा गति नभएको कुनै वस्तु छैन। गति अन्तरविरोधको रूप हो। पदार्थको विशिष्ट गुण नै अन्तर्विरोध हो। त्यसैले नेताहरू, पार्टीहरूमा पनि माक्र्सवादले भन्ने गरेको अन्तर्विरोधको अन्त्य र सुरुवात हुन्छ। पुराना मासिने र नयाँ हुर्कने द्वन्द्वको नियम नेपाली राजनीतिमा दुरुस्त गतिमा आउनुपर्ने देखिन्छ। नेता विकासमा पनि निषेधको निषेध नियम लाग्नुपर्छ। द्वन्द्वात्मक निषेध नष्ट हुनु होइन। एंगेल्स भन्छन्, जब जौको बीउ छरिन्छ तव जौको बोट बन्छ जौको बोटले जौ दिन्छ अनि बोट मर्छ त्यस्तै नेतारूपी जौमा पनि यो निषेधको नियम अनिवार्य छ तवमात्र नयाँले स्थान प्राप्त गर्दछन्।</p>\r\n\r\n<p style=\"text-align: justify;\">राजनीतिको बूढो पुस्ता नयाँ पुस्तालाई स्थापित गर्ने मामलामा बडो उदासीन छ। अब उनीहरूले पनि के बुझ्नुपर्छ भने युवाहरू सत्तामा चढ्ने भर्‍यांगमात्र होइनन्। देश हाँक्ने चालक पनि हुन्। तरुणले आफ्नो स्थान आफंै निर्धारण गरेर बूढापुस्तासँग सम्झौता नभएर प्रतिस्पर्धा गर्नुपर्छ। नेपाली कांग्रेस पार्टीमा केही युवा प्रतिस्पर्धा गरेर पदाधिकारी बन्न सफल भएका छन्। त्यसैगरी चुनावमा पनि अब म प्रधानमन्त्री बन्छु भनेर बोल्ने युवा निस्केका छन्। नेकपा एमाले, माओवादी र समाजवादीमा पनि अब हाम्रो पालो हामी अर्थात् म प्रधानमन्त्री बन्छु र देशको नेतृत्व गर्छु भन्ने युवाहरू निस्कनुपर्छ। आफ्ना सुप्रिमोलाई थकाइ मार्नुस् अब हाम्रो पालो भन्नुपर्छ। एवं रीतले अन्य पार्टीमा पनि युवाले अब हामी भन्न दकस मान्नु हुँदैन। राष्ट्रिय प्रजातन्त्र पार्टीले आफ्नो सभापति नै नयाँ पुस्तालाई छान्यो। यो युवा उभार ल्याउने संकेत हो। बूढा पुस्तालाई ससम्मान बिदाइ र गहन अभिभावकीय भूमिका दिएर कार्यकारी पदमा युवाको आकर्षण बढाउन सकिए मात्रै पार्टीमा पनि आकर्षण थपिन्छ। युवावयको स्वर्णिम समय अब भत्काउने राजनीति समाप्त भयो बनाउने र रचनात्मक हुने समय आएको छ। यसर्थ राजनीतिमा पार्टीहरूमा युवाको स्थान महत्त्ववपूर्ण हुनुपर्छ। दलीय व्यवस्थामा आएको आउन थालेको विकर्षण कम गर्न पनि युवाहरू तेजताराज भएर निस्कनु अनिवार्य भएको छ। युवा उमेरले मात्र होइन सोच, व्यवहार, क्रियाशीलताले सिर्जनशील भएर चरित्रशील भएर आउनु जरुरी छ।</p>\r\n\r\n<p style=\"text-align: justify;\">युवाहरूको जनसंख्याको ४० प्रतिशत हुनु भनेको राष्ट्र विकासको लागि राम्रो सूचकांक हो। मात्रै कुरा के हो भने यो संख्यालाई राष्ट्र विकासको मार्गको नेतृत्व दिनुपर्छ। कसरी दिने युवा हस्तक्षेप कसरी बढाउने त्यो स्वयं युवाको क्षमतामा पनि निर्भर गर्दछ। पुराना पुस्तालाई ससम्मान बिदा गरेर पार्टीहरूमा नयाँ भिजनरी युवा आउन सकेनन् भने बहुदलीय व्यवस्थामा निर्दलीय उमेद्ववार अर्थात् स्वतन्त्र उम्मेद्ववार दिएर चुनावमा विजय प्राप्त गर्ने शृंखलाले दलहरूको अस्तित्वलाई चुनौती दिनेछ। निर्दलीय अभ्यास बढ्ने छ। बहुदलीय व्यवस्थामा निर्दलीय उम्मेद्ववार उल्लेख्य रूपमा विजयी बन्नु भनेको दलीयतन्त्रमाथिको अविश्वास र दलमा देखिएको खोट होइन र ? प्रश्न दलहरू सुध्रने कि सिद्धिने ? अवस्था बदल्ने कि व्यवस्था बदल्ने ? व्यवस्था बदल्नेभन्दा अवस्था र आचरण बदल्ने मार्ग सुगम हुन्छ। जसको लागि चारित्रिक गुणमा धब्बा नलागेका युवाहरू हरेक पार्टीको मोर्चामा अघि हुनु अपरिहार्य देखिन्छ। युवाको जिउँदो जोसलाई पार्टी र देशको व्यवस्थापक बनाउने हिम्मत गरियो भनेमात्र देश बन्ने अभिलक्षण देखिन थाल्नेछन्।</p>\r\n\r\n<p style=\"text-align: justify;\"><strong>-&nbsp; कार्की अनुसन्धाता हुन्।</strong></p>"
    },
    "article_212543": {
        "title": "राजनीतिक दलमा सुधारको खाँचो",
        "author": "डा. गोविन्दप्रसाद कुसुम",
        "content": "<p style=\"text-align: justify;\">राज्य शासनमा मुलुकको समग्र आर्थिक, सामाजिक, धार्मिक र सांस्कृतिक क्रियाकलापहरू राजनीतिक मियोको चारैतिर घुम्ने गर्छन्। राजनीतिले नै राज्यको समग्र विकासका आयामलाई सक्रिय र क्रियाशील बनाउँछ। राजनीति विचार हो। राजनीति विश्वास पनि हो। विचारलाई नेतृत्व प्रदान गर्ने जिम्मेवारी राजनीतिक नेताहरूको हुन्छ। यी राजनीतिक नेताहरूले विभिन्न वैचारिक दलहरूको नेतृत्व गरिरहेका हुन्छन्। लोकतान्त्रिक शासन प्रणालीमा यिनै दलहरूले निर्वाचनको माध्यमबाट आफूलाई स्थापित गरेका हुन्छन्। अनि संसद्मा बहुमत प्राप्त दलले सरकार सञ्चालनको संवेदनशील जिम्मेवारी पाएको हुन्छ।</p>\r\n\r\n<p style=\"text-align: justify;\">सरकार सञ्चालन गर्ने राजनीतिक दल र दलको नेताहरूको व्यवहार, आचरण, नैतिकता र क्रियाकलापले सिंगो सरकार र राजनीतिक प्रणाली उपरको विश्वसनीयता बढाउने वा घटाउने काम गर्छ। यदि नेताहरूको व्यक्तिगत व्यवहार र आचरण शुद्ध र पवित्र छ भने त्यस्ता नेताहरूप्रति आमजनताको सोच विश्वासिलो र सहयोगी हुन्छ। सरकार र जनताबीच घनिष्ठता बढ्छ। सरकारले बोलेका कुरा र ल्याएका कार्यक्रममा उनीहरूले अपनत्व र स्वामित्व स्वीकार गर्छन्। यसो भयो भने हरहिसाबबाट साथ र सहयोग प्रदान गर्छन्। यदि यसको विपरीत शासनको बागडोर हातमा लिएर बसेका दलीय नेताहरू, चाहे ती प्रधानमन्त्री होउन् वा मन्त्री वा अन्य सार्वजनिक पदमा आसिन भएका अन्य व्यक्ति नै किन नहुन्– यदि उनीहरूको आचरण र नैतिक मूल्य मान्यतामा थोरै पनि खोट लगाउने स्थिति बन्यो भने त्यसले आमजनता र सरकारबीचको सम्बन्धमा तिक्तता मात्र ल्याउने होइन, अपितु व्यक्ति, दल र राजनीतिक प्रणालीउपर नै अविश्वास बढ्छ। यस अवस्थामा आमनागरिकहरू या त निराश हुन थाल्छन् वा विद्रोही। त्यति मात्र होइन, यस प्रकारको वातावरण बन्दै गएको खण्डमा देशको सुरक्षा र सार्वभौमिकतामा आँच आउने खतरा बढन थाल्छ। जब मुलुकभित्र विश्वासको वातावरण खल्बलिन थाल्छ, विदेशी चलखेल बढ्न लाग्छ।</p>\r\n\r\n<p style=\"text-align: justify;\">यथार्थमा भन्नुपर्छ, नेपालको अवस्थालाई सिंहदरबारको कुर्सीमा बसेर होइन, सिंहदरबारको घेराभन्दा बाहिर बसेर हेर्ने हो भने सरकार र नागरिकबीचको दूरी दिन प्रतिदिन चाक्लिँंदै गइरहेको देख्न सकिन्छ। एकजना बहालवाला मन्त्रीलाई लाइनमा बसेर सेवा लिनुस् भन्ने निजी क्षेत्रका सुरक्षाकर्मीलाई आफ्नो अपहेलना भएको र आफूलाई अभद्र व्यवहार गरेको आरोपमा प्रहरीको कस्टडीमा पुर्‍याइयो। एक रात प्रहरीको खोरमा बिताउनुपर्‍यो उनले। ती भीएफएसमा&nbsp;कार्यरत सुरक्षाकर्मीको एउटै गल्ती के थियो भने मन्त्रीलाई हात जोड्दै लाइन मिचेर भित्र पुर्‍याएनन्। किन पुर्‍याएनन् भने उनले कर्तव्यको पालना गरिरहेका थिए।</p>\r\n\r\n<p style=\"text-align: justify;\">अर्कोतिर मन्त्रीले त्यहाँ आउनुपूर्व समय लिएर आएको भए पनि त हुन्थ्यो। समय लिँदा के बिग्रन्थ्यो र ? तर, मन्त्री भनेको उच्च तहको नागरिक हो र उसले नियम मिचे पनि केही हुँदैन भन्ने गलत मानसिकता बोकेपछि मन्त्रीकै छवि बिग्रनुबाहेक अरू कुन परिणाम आउँछ र ? मन्त्रीको कारणले भीएफएसको कर्मचारी थुनामा परेको विषयलाई आधार मानेर यो सेवा नेपालमा बन्द भयो भने कसले दुःख पाउला ? नेपालीले नै होइन र ? हो, यहीँनेर राजनीति गर्नेहरूले सम्झनु पर्ने हुन्छ, आमनागरिकका अगाडि भद्र, विनयी र नम्र व्यवहार देखाउन सकिएन भने जनतासँग कमाएको विश्वास निमेषभरमै धुलिसात हुन्छ।</p>\r\n\r\n<p style=\"text-align: justify;\"><kbd>त्यसो हो भने सरकारका मन्त्री कस्तो हुनुपर्छ ?<br />\r\nचाणक्य भन्छन्– राजा र उनका मन्त्रीहरू नैतिकवान, सदाचारी र इमान्दार हुनैपर्छ। होइन भने नदीको छेउमा रहेका रूख र असल भारदारहरू बिनाको राजा जस्तै हुन्छन्। जसको विनास निश्चित छ।</kbd></p>\r\n\r\n<p style=\"text-align: justify;\">एकपटक नेदरल्यान्डका प्रधानमन्त्री मार्क रुटले हातमा कफी लिएर स्वास्थ्य मन्त्रालय परिसरमा हिँड्दै गर्दा ढोकामा अल्झिएर हातको कफी भुइँमा खस्यो। भुइँ फोहोर भयो। सफाइकर्मीले भुइँसफा गर्न खोजे। उनले भने– मैले गरेको फोहोर मैले सफा गर्नुपर्छ। उनले आफैं भुइँ पुछे, सफा गरे र त्यहाँबाट अगाडि गए। भारतका पूर्वलोकसभा उपसभामुख कारिया मुण्डा जब सेवा निवृत्त भए, सरकारले उपलब्ध गराएको सरकारी आवास र सुरक्षाकर्मी उनले लिएनन्। उनी गाउँमा गए। तरकारी खेती सुरु गरे र दैनिक जिविका चलाए। उरुग्वेका पूर्वराष्ट्रपति जो सन् २००९ मा निर्वाचित भएका थिए। आफूले कमाएको सबै सम्पत्ति च्यारिटीलाई दान गरे। आफूलाई उपलब्ध गराएको सरकारी निवास सरकारलाई नै जिम्मा लगाए। अनि श्रीमतीसहित गाउँमा गएर खेतीपाती सुरु गरे। न्युजिल्यान्डकी महिला मामिलामन्त्री जुली अन्ने जेन्टरलाई जब प्रसव व्यथा लाग्यो, उनी आफैं साइकल चढेर अस्पताल पुगिन् र भर्ना भइन्। सरकारी गाडी प्रयोग गरिनन्।</p>\r\n\r\n<p style=\"text-align: justify;\">यी त यस्ता प्रतिनिधि घटना हुन्, जसबाट राजनीति गर्नेहरूले सिक्नुपर्ने हो। बिडम्बना पूर्वप्रधानमन्त्री स्व. मनमोहन अधिकारी र स्व. सुशील कोइरालाको पंक्तिभित्र अरू नाम आउन सकेका छैनन्। बाटोमा आफ्नो अघि र पछि सुरक्षाकर्मीका प्याँ प्याँ र पुँ पुँ को कानै खाने आवाज निकाल्दै हिँड्ने गाडीहरूलाई देखेर आमनागरिकको मन खुसीले हाँसकोे छ कि मन कुँडिएको छ ? के सरकारले बुझ्ने प्रयास गरेको छ ? सायदै होला। भएको भए यस प्रकारको कामको पुनरावृत्ति हुन्थेन कि ? त्यसो हो भने सरकारका मन्त्री कस्तो हुनुपर्छ ? चाणक्य भन्छन्– ‘राजा र उनका मन्त्रीहरू नैतिकवान, सदाचारी र इमान्दार हुनैपर्छ। होइन भने नदीको छेउमा रहेका रूख र असल भारदारहरू बिनाको राजा जस्तै हुन्छन्। जसको विनास निश्चित छ।’</p>\r\n\r\n<p style=\"text-align: justify;\">जब सत्ताले सत्यको उपहास गर्छ, सत्ताको जग हल्लिन थाल्छ। राजनीतिमा सदाचारको पालना र संरक्षण इमान्दारीपूर्वक गर्नैपर्छ। होइन भने व्यक्तिको राजनीतिक अवसान त हुन्छ¬¬–हुन्छ, सरकार र सत्ता दुवै धराशायी हुन्छन्। अहिले राजनीतिलाई सेवा होइन, व्यापार बनाउने संस्कारको विकास हुँदैछ। राजनीतिलाई व्यापार बनाउने संस्कारका कारण आर्थिक, सामाजिक र बौद्धिक विचलन आउन थालेको छ। जसरी पनि पैसा कमाउ र जसरी पनि चुनाव जित भन्ने सोच पार्टीहरूमा देखा पर्दैछ। यसबाट निर्वाचन खर्चिलो भइरहेको र निष्ठाको राजनीति गर्नेहरूका लागि चुनावको मैदानमा उत्रिनु आगोको भुंग्र्र्रोमा हिँड्नु सरी हँुंदैछ। प्रतिनिधिसभाको एउटा निर्वाचनमा तीन चार करोड रुपैयाँसम्म खर्च हुनु सामान्य हुन थालिसकेको छ। यसले देखाउँछ– अबका संसदीय निर्वाचनहरूमा पैसावालहरूकै बोलवाला हुनेछ। राजनीतिक&nbsp;<br />\r\nविचार र दर्शन ओझेलमा पर्दै जानेछ। फलतः राजनीतिक सदाचार, नैतिकता र मूल्य मान्यताको क्षयीकरण हुनेछ। यो सबै स्थितिलाई बुझेर होला– राजनीति भनेको फोहोरी खेल हो भन्ने भनाइ राजनीति शास्त्रमा देखिन्छ।</p>\r\n\r\n<p style=\"text-align: justify;\">भारतको भीआईटी युनिभर्सिटी कलेजले गरेको अनुसन्धानअनुसार पढेलेखेका युवापुस्ता राजनीतिमा प्रवेश गर्न चाहन्न। ज्यादै कम पढेका व्यक्तिहरू मात्र राजनीति गर्छन्। किनभने कम पढेलेखेकाले जागिर पाउँदैनन्। जागिर नपाएपछि सजिलो ठाउँ राजनीतितिर लाग्नै पर्‍यो। अनुसन्धानले यो पनि देखायो कि ज्यादै पढेलेखेका युवा राजनीतिमा प्रवेश गरे भने उनीहरूले राजनीतिमा देखा परेका विकृति हटाउन सहयोगी भूमिका निर्वाह गर्नेछन्। त्यसैले शिक्षित र विषयविज्ञहरू राजनीतिमा आउनुपर्छ। जसले गर्दा राजनीति फोहोरी नबनोस्।</p>\r\n\r\n<p style=\"text-align: justify;\">अनुसन्धानले निकालेको यो निष्कर्षलाई हेर्ने हो भने राजनीतिक दलहरूमा ठूलो सुधारको आवश्यकता छ। यो सुधार दलको विधान वा घोषणापत्रको शब्द र वाक्यमा होइन। यो सुधार दल सञ्चालकहरूको सोच र व्यवहारमा हो। दलका नेताहरूले आफूलाई नेताको रूपमा होइन, राजनेताका रूपमा स्थापित गर्नु जरुरी छ। जसका लागि उनीहरूले सदाचार, नैतिकता र मूल्य मान्यताको हाम्रो पौराणिक संस्कार र संस्कृतिको व्यवहारमा अभ्यास र पालना गर्नुपर्छ। विदेशीहरूका अगाडि आफ्नो देशको आन्तरिक मामिलाका अन्तर्विरोधहरू खोलेर बताउनु र उनीहरूको आशीर्वादबाट सत्ता र शक्ति प्राप्त हुन्छ भन्ने आस गर्नु, जथाभावी बोल्नु, बोल्दा त्यसले पार्न सक्ने नकारात्मक प्रभावबारे पूर्वअध्ययन नगर्नु, विरोधीलाई पनि समेटेर देशको हितमा हिँडाउन सकिन्छ भन्ने चाहसहितको फराकिलो छाती बनाउन नसक्नुजस्ता रुग्ण सोच नेपाली राजनीतिमा छन्। जसका कारणले हुने हानीनोक्सानीको भर्पाइका लागि राजनीतिक&nbsp;दलहरूमा सुधारको खाँचो छ। तर, नेपालका दलहरूले अझैसम्म यसमा आफ्नो सोच र समय खर्चेका छैनन्। यसमा अग्र्यानिक फ्लेभर दिन सकेका छैनन्। राजनीतिलाई अग्र्यानिक राजनीतिमा परिवर्तन गर्न चाहेका छैनन्।</p>\r\n\r\n<p style=\"text-align: justify;\">राजनीतिक दलको अन्तिम उद्देश्य दलका नेताहरूले संसदीय चुनाव जितेर संसद्मा आउनु र बहुमत प्राप्त गरेर सत्ता प्राप्ति गर्नु मात्र हुनुहुँदैन। अन्तिम उद्देश्य त आफ्नो राजनीतिक दलमा निष्ठा, देशप्रेम, सदाचार र मूल्यको दीर्घकालपर्यन्त जीवन्त राख्ने गरी स्थापना गराउने हुनुपर्छ। २०६२–२०६३ पछिको एउटा अवस्थालाई हेरौं। विदेशीको लहलहैमा लागेर सुरक्षा निकायको लोकतान्त्रीकरणबारे निकै होहल्ला मच्चाइयो। यसमा दलहरू नै अगाडि देखिएका थिए। यो होहल्ला सिर्जना गराउनुको पछाडि एउटै कारण थियो, नेपालको सुरक्षा निकायमा विदेशीको भित्री तहसम्म प्रवेश र त्यहाँको चेन अफ कमान्डलाई टुटाउनु। आखिर भयो पनि त्यस्तै। नेपाल प्रहरी र सशस्त्र प्रहरी बलको अवस्था र त्यहाँभित्रको खेल हेरियो भने सबै स्पष्ट हुन्छ।</p>\r\n\r\n<p style=\"text-align: justify;\">राजनीतिक दलका नेता र कार्यकर्ताहरूमा अध्ययनको कमी र अभाव भएकाले दलले पालना गर्नुपर्ने न्यूनतम आचारसंहिता र संस्कार उनीहरूभित्र बढ्न नसकेको हो। परिणामतः आफूलाई जनताको मालिक ठान्ने, सर्वश्रेष्ठ नागरिक सम्झने, आफूले बोलेको कुरा नै अन्तिम सत्य बुझ्ने र आफैं सर्वज्ञाता हुने, आफ्नो स्वस्थ आलोचना पनि सुन्न नचाहने, प्रशंसा मात्र खोज्ने, आलोचकलाई आँखाको कसिंगर मान्नेजस्ता संकुचित मानसिकताले दल र नेताप्रति जनविश्वास घटाउँदो छ। असन्तुष्टि बढाउँदो छ। यसलाई समयमै सुधारिएन भने दुःखका साथ भन्नुपर्छ– जनअसन्तुष्टिले ठूलै विग्रह र विद्रोहलाई आमन्त्रण गर्नेछ।<br />\r\n&nbsp;</p>"
    },
    "article_212349": {
        "title": "राजनीतिका बाहुबली",
        "author": "रामरिझन यादव",
        "content": "<p style=\"text-align:justify\">छिमेकी मित्रराष्ट्र भारत दुनियाँको अब्बल दर्जाको संसदीय लोकतन्त्र भएको मुलुकमा गनिन्छ। भारतले दुनियाँको सबैभन्दा ठूलो प्रजातान्त्रिक राष्ट्रको रूपमा गर्व पनि गर्छ। हो पनि, भारतीय संविधान निर्माता डा. बाबासाहेव भीमराव अम्बेदकरले संविधान लेख्दा लोकतान्त्रिक प्रावधानहरूलाई आत्मसात् गरेका थिए। प्रजातान्त्रिक मूल्य र मान्यताअनुसार आवधिक निर्वाचन प्रणाली, मानवअधिकारको प्रत्याभूति तथा सबै प्रकारका मौलिक हकजस्तै व्यक्तिगत तथा वाक स्वतन्त्रता, प्रकाशन स्वतन्त्रता एवं धार्मिक स्वतन्त्रताजस्ता मूलभूत प्रावधानहरू संविधानमा अन्तर्निहित रहेका छन्।</p>\r\n\r\n<p style=\"text-align:justify\">तर, सन् १९५२ मा पहिलो लोकसभा निर्वाचनदेखि सन् २०१९ को १७औं निर्वाचन सम्मको इतिहासलाई केलाएर अध्ययन गर्ने हो भने भारतीय संसद्को उत्तराद्र्ध वर्षको स्वरूप तथा संरचना सामान्य भारतीयभन्दा सम्भ्रान्त वर्ग तथा बाहुबलीहरूको अखडाको रूपमा स्थापित भएको देखिन्छ। प्रधानमन्त्री&nbsp;नरेन्द्रदामोदर दास मोदीले सार्वजनिक रूपमै स्वीकार गरेको तथ्य हो यो। लोकसभाका ५ सय ४३ सदस्यमध्ये २ सय ३३ जनामाथि विभिन्न अदालतमा आपराधिक मुद्दा दर्ता भएका छन। ती मध्ये अधिकांस &nbsp;भारतीय जनता पार्टीका छन्। मोदी मन्त्रिमण्डलका ७८ मन्त्रीमध्ये ३३ जनामाथि ‘क्रिमिनल केस’ अदालतमा चलिरहेका छन्। २४ माथि त गम्भीर आपराधिक आरोप छ। एकजनामाथि व्यक्ति हत्याको आरोप छ भने चार जनामाथि हत्याको प्रयास र डकैतीको मुद्दा लागेको छ।</p>\r\n\r\n<p style=\"text-align:justify\">यस प्रकारको प्रकृति र प्रवृत्ति भारतीय संसद्को पूर्वाद्र्ध वर्षहरूमा थिएन भन्ने कुरा आँकडाले देखाउँछ। पण्डित जवाहरलाल नेहरू हुँदासम्म त एकजना पनि थिएन। तर, पछिल्लोकालमा कतिपय राज्यका विधानसभामा यस्ता सदस्यको बहुमत नै छ। उत्तर प्रदेश यसको ज्वलन्त उदाहरण हो। त्यसैले भारतमा वर्षा हुँदा छाता ओढ्ने नेपालको पहिल्यैदेखिको &nbsp;बानीको कारण महम्मद अफताब आलम, गणेश लामा तथा चक्रे मिलनहरू जन्मिनु कुनै ठूलो कुरा होइन। यो स्वाभाविक हो। अहिले यो क्रम थामिँदैन। बरु गति समात्दै जाने तथ्य निर्वाचन प्रणाली दिनप्रतिदिन महँगो हुँदै गएको कुराले पनि पुष्टि गर्दछ। संसद्मा बाहुबलीको जन्म सम्बन्धी आजभन्दा साढे दुई हजार वर्षपहिले विश्वविख्यात दार्शनिक सुकरातले भोटको राजनीतिलाई नकारात्मक ढंगबाट व्याख्या र विश्लेषण गरेका थिए। उनका अनुसार मताधिकारको प्रश्न मानिसको बुद्धि र विवेकमा अन्तर्निहित हुन्छ।</p>\r\n\r\n<p style=\"text-align:justify\">जुन समाजमा ज्ञान, बुद्धि र विवेकको खडेरी छ, त्यहाँ यो व्यवस्था बाँदरको हातमा नरिबल जस्तै हुन्छ भन्ने आशयको भनाइ दार्शनिक शुकरातको थियो। नेदरल्यान्डका प्रधानमन्त्रीले कार्यकालको अन्तिम दिन साइकल चढेर घर फर्केका थिए भन्ने कुरा विश्वले हेरेको र सुनेको तथ्य हो। किनकि, त्यो मुलुकमा जेलसमेत छैन। कुनै आपराधिक घट्ना नै घट्दैन। त्यहाँ जेलको आवश्यकता समाप्त भएर गएको छ। स्केनडेभियन मुलुकहरूमा संसदीय अभ्यासले उच्चता हासिल गरेको बेला भारतको लोकसभा तथा विधानसभा बाहुबलीहरूको अखडामा रूपान्तरित भएका छन्। नेपालको भौगोलिक सिमाना भारतको सबैभन्दा बढी पिछडिएको, गरिब, अशिक्षित, न्यून सहरीकरण भएको तथा राजस्वभन्दा पनि कैयौं गुणा बढी ऋण बोकेको, आम्दानीभन्दा नेताहरूले बढी खर्च गर्ने राज्यसँग टाँसिएकोले नेपाली परिवेश त्यसबाट कदापि अछुतो रहन सक्दैन। नेपालको अन्तर्राष्ट्रिय सिमाना दक्षिणी भारतको कुनै राज्यसँग भएदिएको भए, कस्तो हुन्थ्यो होला &nbsp;?&nbsp;</p>\r\n\r\n<p style=\"text-align:justify\">तर नेपालको दुर्भाग्य र अझ मधेसको लागि अभिशाप के छ भने पूर्वाद्र्धमा राजनीतिक रूपले उम्दा हैसियत कमाएका विहार र उत्तर प्रदेश अहिले बाहुबलीहरूको लागि उर्वर भूमि बनेका छन्। हालै विहारका मुख्यमन्त्री नितिश कुमारको राजनीतिक फेरबदलको व्यवहारले यस भेगका जनता आहत महसुस गरेका छन्। त्यसमा मधेस प्रदेश त नराम्ररी प्रभावित भएको छ। पहिलेदेखि नै गाँजिएको यस प्रदेशको रौतहट जिल्लाबाट महम्मद अफताब आलम त्यसै जन्मिएका होइनन्। विगत केही वर्षदेखि विहारका विधायक कार्तिक कुमार राजीवरञ्जन अपहरण मुद्दामा फरार थिए। त्यही केसमा भूपू विधायक आनन्द सिंहसहित १७ जनामाथि अदालतमा मुद्दा चलिरहेको छ। जसको फेब्रुअरीमा अदालतले जमानतको याचिका खारेजसमेत गरिसकेको थियो र अगस्त १६ मा हाजिर हुने वारेन्ट जारी गरेको थियो। तर उदेकलाग्दो विषय के छ भने जुन दिन विधायक कार्तिकेयलाई अदालतमा हाजिर हुनु थियो त्यही दिन मुख्यमन्त्री नीतिश कुमारले उनलाई कानुनमन्त्री नियुक्त गरे। लोकतन्त्रको योभन्दा भद्दा मजाक अर्को के हुन सक्छ ? तर यसको विरोध हुन थालेपछि केही दिनमा नै कार्तिकेयले राजीनामा दिनु पर्‍यो। विधायक कार्तिक कुमार जसलाई कार्तिकेय सिंह पनि भनिन्छ लालुप्रसाद यादवको राष्ट्रिय जनता दलका विधायक हुन्।</p>\r\n\r\n<p style=\"text-align:justify\">विहारका २ सय ४३ विधायकमध्ये १ सय ५० जनामाथि आपराधिक मुद्दा अदालतमा विचाराधीन छन्। त्यसमध्ये ८९ जनामाथि यस्तो संगीन आरोप छ कि एक पटक पनि अदालतमा सुनुवाइ भयो भने उनिहरुका लागि जेल जानुबाहेक अर्को कुनै विकल्प छैन। उत्तर प्रदेशको अवस्था त झन् कहालीलाग्दो छ। उत्तर प्रदेशको विधानसभाका ४ सय ३ विधायकमध्ये २ सय ५ जनामाथि आपराधिक मुद्दा अदालतमा&nbsp;<br />\r\nदर्ता छन्। अर्थात् बाहुबलीहरूको बहुमत छ, जहाँ योगी आदित्यनाथ मुख्यमन्त्री छन्।</p>\r\n\r\n<h3 style=\"text-align:justify\"><strong>बाहुबलीको नेपाली संस्करण</strong></h3>\r\n\r\n<p style=\"text-align:justify\">२०१५ सालमा नेपालमा पहिलो संसदीय निर्वाचन भएको थियो। त्यतिबेला भारतमा पं. जवाहरलाल नेहरू प्रधानमन्त्री थिए। जसको दोस्रो कार्यकालको दुई वर्ष बितेको थियो। त्यतिबेलाको दुइटै देशको संसदीय अभ्यास हेर्दा ‘एक से एक’ व्यक्ति संसद् पुगेका थिए। जहाँ कहिले कुनै गलत ढंगबाट जनतालाई प्रभावित पार्ने काम भएन। २०१५ सालको संसदीय निर्वाचन ताका सिरहाको मिर्चैया बजारमा नेपाल राष्ट्रवादी गोर्खा परिषद्का नेताले स्कुल निर्माणको लागि ५० हजार रुपैयाँ दिन खोज्दा जनताले नलिएको इतिहास छ। तर यस प्रकारको संस्कार र संस्कृतिको पञ्चायतकालमा खिल्ली उडाइयो ।</p>\r\n\r\n<p style=\"text-align:justify\">तत्कालीन प्रधानमन्त्री सूर्यबहादुर थापाले बहुदल हराउन जंगल फडानीमात्र गर्न लगाएनन् भरपूर रूपमा राज्यसत्ताको दुरुपयोग गरे। यस प्रकारको दुरुपयोगकै कारण मुलुकमा भूमिगत गिरोहको जन्म भयो। जसले बाहुबलीको रूपमा मण्डले राष्ट्रवादीहरूलाई तत्कालीन संसद् राष्ट्रिय पञ्चायतमा पठाउन बेसुमार धन खर्चेको इतिहास छ। वास्तवमा भन्ने हो भने भारतीय बाहुबलीको नेपाली संस्करण पञ्चायतकालका मण्डलेहरू नै हुन्, जसको नेतृत्व कमल थापादेखि शरदचन्द शाहहरूले गर्थे। लालुप्रसाद यादव विहारको मुख्यमन्त्री भएको बेला जसरी शहाबुद्दीनजस्ता बाहुबलीहरूले जेलबाट हत्या र हिंसाको खेल खेल्थे ठीक त्यसरी नै पञ्चायतकालमा मण्डलेहरूले सरोज कोइराला र रघुनाथ ठाकुर मधेसीजस्ता क्रान्तिकारीहरूलाई भारत पसेर हत्या गरेका थिए । पञ्चायतभित्रै रहेका प्रजातान्त्रिक सोच भएका व्यक्तिलाई हराउन बाहुबलीको नेपाली संस्करण मण्डलेलाई प्रयोग गर्थे। यसलाई पुष्टि गर्न एउटा मात्र उदाहरण पर्याप्त हुन्छ।</p>\r\n\r\n<blockquote>\r\n<p style=\"text-align:justify\">२०१५ सालको संसदीय निर्वाचनताका सिरहाको मिर्चैया बजारमा नेपाल राष्ट्रवादी गोर्खा परिषद्का नेताले स्कुल निर्माणको लागि ५० हजार रुपैयाँ दिन खोज्दा जनताले नलिएको इतिहास छ।</p>\r\n</blockquote>\r\n\r\n<p style=\"text-align:justify\">सिरहा जिल्लामा पञ्चायती व्यवस्थाका स्तम्भको रूपमा स्थापित भएका थिए राजदेव गोइत। जसलाई जिल्लाको भीष्म पितामह पनि भनिन्थ्यो। तर जनमत संग्रहमा उनी बहुदलतिर लागे। फलस्वरूप सिरहाले बहुदलको पक्षमा सबैभन्दा धेरै मत ल्याएर देशकै नै प्रथम भयो। यसले गर्दा राजदेव गोइतले पञ्चायतकालमा कहिल्यै चुनाव जितेनन्। किनकि दरबारबाट नै हराउन निर्देशन दिइन्थ्यो। मण्डलेहरूले बुथ लुटिरहँदा विरोध गर्ने उनको कार्यकर्तालाई सीडीओले नै कुटेको&nbsp;यो पंक्तिकारले देखेको हो।</p>\r\n\r\n<p style=\"text-align:justify\">बहुदलीय व्यवस्थाको पुनस्र्थापनापश्चात् पहिलो आमनिर्वाचन तथा स्थानीय निर्वाचनमा नेपाली कांग्रेस बदनाम हुन गयो। किनकि बहुदलीय व्यवस्थाले संस्थागत रूप धारण गर्नुभन्दा पहिले नै उसले बाहुबली उत्पादन गर्न खोजेको थियो। नेपाली कांग्रेसका तत्कालीन महामन्त्री गिरिजाप्रसाद कोइराला मोरङ क्षेत्र नंं. १ बाट एमालेका लव प्रधान ‘मित्र’सँग प्रतिस्पर्धामा थिए। चुनाव कोइरालाले नै जिते तर पेस्तोलसहित भारतीय गुण्डाहरूको तस्बिर जसरी नेपाली मिडियामा प्रकाशित भयो त्यो दृश्य महम्मद अफताव आलमहरूले पक्कै देखेको हुनुपर्छ। विजय गच्छेदार त त्यसको एउटा योजनाकार नै थिए। त्यतिबेला विराटनगरबाट एउटा बहुबलीको उदय भएको थियो। नाम थियो उमेश गिरी। विराटनगरदेखि काठमाडौंसम्म उनको हाँकडाँक थियो। तत्कालीन महामन्त्री गिरिजा कोइरालाको मातहतमा रहेका गिरीले आफ्नै पार्टीका अध्यक्ष कृष्णप्रसाद भट्टराईलाई समेत हराउन अहम् भूमिका खेलेका थिए।</p>\r\n\r\n<p style=\"text-align:justify\">तर उनको चर्तिकला २०४९ सालको विराटनगरको स्थानीय निर्वाचनमा देखियो। दुइटा बुथ लुट्न खोज्दा यो पंक्तिकारले तरबारसहितको एक दर्जन फोटो प्रकाशन गरेर भण्डाफोर गरेको थियो। उमेश गिरीको सम्बन्ध भारतीय बाहुबली नेता आनन्दमोहन सिंहसँग थियो जो त्यतिबेला चन्द्रशेखरको नजिक मानिन्थे। यो कुरा विराटनगरको स्थानीय नमस्कार होटलमा बाहुबली आनन्दमोहन सिंहलाई गरिएको भव्य स्वागतबाट&nbsp;<br />\r\nपनि पुष्टि हुन्छ। त्यहाँ उमेश गिरीको उपस्थिति नभए पनि बुथ लुट्नेहरू प्रायः सबै थिए।</p>\r\n\r\n<h3 style=\"text-align:justify\"><strong>महम्मद अफताव आलम मार्का बाहुबली</strong></h3>\r\n\r\n<p style=\"text-align:justify\">भारतीय लोकसभामा रहेकामध्ये ९० प्रतिशत करोडपति छन्। प्रायः सबै विधानसभाको स्थिती यही हो । &nbsp;कुनै क्षेत्रबाट कुनै गरिबले चुनाव जितेको थियो भन्ने कुरा एकादेशमा एउटा राजा थिए भन्ने कथाजस्तो भएको छ। जो जित्थे त्यसलाई खुलेयाम दिनदहाडै गोली हानेर मारिन्थे । पूर्णियाका माक्र्सवादी विधायक अजित सरकारलाई बाहुबली पप्पु यादवले हत्या गर्न लगाए। किनकि, जबसम्म अजित सरकार जीवित थिए तबसम्म कसैलाई जित्न दिइएको थिएन।</p>\r\n\r\n<p style=\"text-align:justify\">महम्मद अफताव आलम र पप्पु यादवको बीचको भौगोलिक दूरी धेरै भएकोले भेट नभएको पनि हुन सक्छ। तर विहारकै सिवान जिल्लाका बाहुबली सांसद शहाबुद्दीनसँग पक्कै भेट भएको हुन सक्छ। किनकि विहारको सिवान जिल्ला नेपालको रौतहटको नजिक नभए पनि टाढा पनि छैन। होइन भने इँटाभट्टामा यत्रो युवालाई एकै पटक मार्ने साहस आलमलाई हुने थिएन। दुई दर्जन हत्या, लुट, डकैती, अपहरण मुद्दालाई टाउकोमा लिएर शहाबुद्दीन सांसद बन्न सक्छन् भने महम्मद अफताव आलमको नाम आगामी निर्वाचनको लागि नेपाली कांग्रेस रौतहटले सिफारिस गरेकोमा यत्रो हो हल्ला मच्चाउने के कारण होला। आखिर नेपाल पनि विहारको कार्बन कपी होइन र ! तराईमधेस त फोटोकपी नै हो।</p>\r\n\r\n<p style=\"text-align:justify\">अन्त्यमा, दार्शनिक शुकरातले भनेझैं संसदीय लोकतन्त्रको अवस्था त्यतिबेला राम्रो हुन्छ जतिबेला शिक्षित व्यक्तिहरूले समाजमा वर्चस्व स्थापित गर्नेछन्। त्यसैले दिल्लीका मुख्यमन्त्री अरविन्द केजरीवालले शिक्षा र स्वास्थ्यप्रति जुन सचेतता ल्याउने काम गरेका छन् त्यस्तो अवस्था विहार र उत्तर प्रदेशमा हुन सकेको भए नेपालमा पनि पक्कै सकारात्मक प्रभाव पर्ने थियो। नेपालको संसदीय प्रजातन्त्रमा विजयकुमार गच्छदार, महम्मद अफताब आलम, चक्रे मिलन, गणेश लामाहरू जन्मिनुभन्दा मनिष सिसोदिया, भगवन्त सिंहहरू जन्मिन्थे।</p>"
    },
    "article_212251": {
        "title": "संसद्को कार्यकालका सम्बन्धमा राजनीति गरियो : कानूनमन्त्री कोइराला",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong> कानून, न्याय तथा संसदीय मामिलामन्त्री गोविन्दप्रसाद शर्मा कोइरालाले संविधानको व्यवस्थाअनुसार नै प्रतिनिधि सभा र प्रदेशसभाको कार्यकालका सम्बन्धमा व्यवस्था गर्न खोजिएको बताएका छन् । उनले कार्यकालका सम्बन्धमा अनावश्यक राजनीति गरिएको भन्दै कानूनी रिक्तता र अभाव परिपूर्ति गर्ने सोचका साथ प्रतिनिधिसभा र प्रदेशसभाको कार्यकालको प्रबन्ध गर्न खोजिएको धारणा राखेका हुन् ।</p>\r\n\r\n<p style=\"text-align: justify;\">प्रतिनिधिसभाको आजको बैठकमा केही नेपाल ऐन संशोधन विधेयक, २०७९ माथि दफाबार छलफलका क्रममा उठेका सांसदहरुले उठाएको जिज्ञासाका बारेमा जवाफ दिँदै उनले सरकारले पवित्र उद्देश्यका साथ विधेयक ल्याएको भए पनि अनावश्यक राजनीति गरिएकामा आपत्ति जनाए।</p>\r\n\r\n<p style=\"text-align: justify;\">संसद् कहिले सुरु हुन्छ र कहिले सकिन्छ भन्नेबारेमा स्पष्ट व्यवस्था हुनुपर्ने र कुनै रिक्तता राख्न नहुने उल्लेख गर्दै उनले कोहीकसैले भनेका भरमा नै यो निर्णय गर्न नहुने बरु संसद्ले नै स्पष्ट पार्नुपर्ने बताए ।</p>\r\n\r\n<p style=\"text-align: justify;\">पटकपटक परमादेशी सरकार भनेर सरकारको अपमान गरिएको र स्वतन्त्र न्यायपालिकाको मूल्य र मान्यताविपरीत धारणा राखिएको भन्दै उनले जिम्मेवार हुन सबैलाई आग्रह गरे ।</p>\r\n\r\n<p style=\"text-align: justify;\">अवैधरूपमा आर्जित गरेको सम्पत्तिलाई कोही कसैले स्वीकार्न नसक्ने भए पनि अन्तर्राष्ट्रियस्तरमा विकास भएका नयाँ कानूनलाई स्वीकार गरेर हाम्रोमा समसामयिक बनाएर जानुपर्नेमा उनले जोड दिए । उनले एउटा व्यवसाय गर्ने सम्बन्धमा रहेका र अवैधरूपमा कमाएको सम्पत्तिलाई पूर्णरूपमा नियन्त्रण गर्ने विषयलाई केन्द्रमा राखेर सम्पत्ति शुद्धीकरणसँग सम्बन्धित कानून बनाउन खोजिएको बताए । मन्त्री कोइरालाले पछिल्लो समयमा अन्तर्राष्ट्रियरूपमा विकसित मूल्य र मान्यतामा कमाएको रकमको वैध स्रोत देखाउनुपर्ने, नभए त्यस्तो सम्पत्ति जफत हुने प्रावधान रहेको उल्लेख गरे । <strong>-रासस</strong></p>"
    },
    "article_212212": {
        "title": "अपराधलाई राजनीतिको जलप",
        "author": "अन्नपूर्ण",
        "content": "<p style=\"text-align:justify\">कोही किन राजनीतिमा आउँछ ? यो प्रश्नको उत्तर पहिले र अहिले फरक छ। पहिला प्रजातन्त्रका लागि संघर्ष गर्नु नै राजनीतिमा प्रवेश गर्नु थियो। निष्ठा, आदर्श, त्याग र समर्पण अनि सिद्धान्त राजनीतिमा नभई नहुने तत्त्व थिए। हुन् पनि। आज भने राजनीतिमा प्रवेशको कारण निकै भिन्न भइसक्यो। जोसँग धन छ ऊ सजिलै राजनीतिमा प्रवेश गर्ने जामाना आएको छ। बाहुबलीहरू पनि सजिलै राजनीतिमा लागिरहेका छन्। झन् त्यसभन्दा डरलाग्दो त आफूले गरेका अपराधहरूको ढाकछोपका लागि राजनीति प्रवेश गर्ने वा राजनीतिलाई हतियार बनाउने प्रवृत्ति घातक रूपमा देखा परिरहेको छ। आउँदो मंसिर ४ गते हुने प्रदेशसभा, प्रतिनिधिसभा निर्वाचनका लागि विभिन्न राजनीतिक दलबाट भएका उम्मेदवारहरूको सूची हेर्ने हो भने राजनीति जनताको सेवा गर्ने माध्यमभन्दा अपराधको दोषमुक्तिको सबैभन्दा शक्तिशाली माध्यम हो भन्ने पुष्टि हुँदैछ।&nbsp;</p>\r\n\r\n<p style=\"text-align:justify\">कर्तव्य ज्यानमुद्दामा अभियुक्त भएर पुर्पक्षका लागि थुनामै रहेका मोहम्मद अफताव आलम नेपाली कांग्रेसबाट उम्मेदवारका लागि सिफारिस भएका छन्। उनी उम्मेदवार भइहालेका छैनन् र चुनाव जित्ने परैको कुरा भइहाल्यो। तर पार्टीले यस्ता व्यक्तिलाई उम्मेदवार बनाउन सिफारिस गरेर दिन खोजेको संकेत भयंकर खतरनाक हो। लोकतन्त्रमा त जनताले मन पराएका व्यक्तिलाई प्रतिनिधि बनाउन प्रयास गर्ने हो, तर सिफारिसकर्ता रौतहटका कांग्रेसीले जनताको भावनाको मात्रै खिल्ली उडाएका छैनन् कि यो देशमा कानुनी राज चल्दैन, हाम्रो हुकुमको शासन हुन्छ भन्ने हुँकार गरेका छन्। आलम बम विस्फोटमा संलग्न रहेको र घाइतेलाई जिउँदै इँटाभट्टामा हालेको आरोपमा पुर्पक्षका लागि जेलमा छन्। २०७४ को चुनाव जितेका उनको सांसद पद निलम्बनमै छ।</p>\r\n\r\n<p style=\"text-align:justify\">विजय गच्छदार प्रधानमन्त्री निवास बालुवाटारको जग्गा व्यक्तिलाई बिक्री गर्न दिने प्रक्रियामा सामेल भएको आरोप खेपिरहेका तत्कालीन मन्त्री हुन्। कांग्रेसजनले उनलाई पनि आउँदो चुनावमा उम्मेदवार बनाउन सिफारिस गरेर नेताहरूले देशै बेच्छन् भन्ने टिप्पणीलाई नै पुष्टि गराउन खोजेका छन्। अझ कतै उनलाई उम्मेदवार पो पार्टीले बनाउँदैन कि भन्ने भयले नै हुनुपर्छ, उनीबाहेक अरूको नाम सुनसरी—३ को कांग्रेस क्षेत्रीय समितिले सिफारिस गरेकै छैन। आलम जस्तै उनी पनि निलम्बनमा परेका सांसद हुन्। एमाले गोरखाले गुन्डागर्दीमा संलग्न र अकुत सम्पत्ति आर्जन गरेको अभियोग लागेका मिलन गुरुङलाई उम्मेदवार सिफारिस गरेको छ। कैलाली टीकापुर नरसंहारका प्रमुख अभियुक्त रेशम चौधरी जेलमै छन् र त्यहीबाट पार्टी खोलेर स्थानीय तहमा आफ्ना उम्मेदवार जिताइसके।</p>\r\n\r\n<p style=\"text-align:justify\">कानुनविद्हरूका अनुसार फौजदारी अभियोग लागेर जेल परेको व्यक्ति उम्मेदवार हुन पाउँदैन। अभियोग लागेर बाहिरै रहेको चाहिँ हुन सक्छ भन्छन् विज्ञहरू। तर, कानुनको त्यो छिद्रबाट आपराधिक चरित्रको बात लागेको व्यक्तिलाई खुलमखुल्ला नेता बनाउने धृष्टता भनेको कानुनी राजको मान्यता विपरीत हो। अदालती फैसलाले निर्दाेष सावित गर्दा फरक तर, दोषमुक्त नहुँदै र कानुनी प्रक्रिया बाँकी छँदै चुनावमा लैजान खोज्नु विधिलाई नपर्खनुमात्रै होइन, घोर अनैतिक र आपत्तिजनक व्यवहार हो। राजनीति र अपराध फरक मात्रै होइन, दुई विपरीत ध्रुव हुन्। तर, अपराध गरेपछि चोख्याउने सबल बाटो राजनीतिलाई बनाउन खोज्ने अभीष्ट लोकतन्त्रका लागि घातक छ। राजनीतिमा त्यस्ता घातक व्यक्तिहरूका लागि ठाउँ हुनु हुँदैन, जसले जनतालाई जिउँदै इँटाभट्टामा जलाउँछ। राज्यको सम्पत्ति व्यक्तिलाई बिक्री गर्ने प्रक्रियामा सामेल हुन्छ र गुन्डागर्दी गरेर कालोधन जम्मा गर्छ।</p>\r\n\r\n<p style=\"text-align:justify\">यिनै र यस्तै नालायकी प्रवृत्तिका कारण नै मुलुकमा प्रमुख दलहरूप्रति नागरिकको घोर निराशा र स्वतन्त्र व्यक्तिहरूप्रति आशा पलाएको हो। स्वतन्त्र व्यक्ति उम्मेदवार हुनु वा जित्नुले लोकतन्त्रलाई अप्ठेरो पार्दैन, तर दलीय व्यवस्थामा दलभन्दा व्यक्ति हाबी हुनु चाहिँ मुलुकका लागि हितकर होइन। प्रमुख दलहरूले धनवान्, बलबान् र त्यसैको आडमा अपराधकर्म गर्न सक्ने व्यक्तिका भरमा चुनाव पनि जित्लान् तर त्यसमा लोकतन्त्रले हार्छ। राजनीतिलाई अपराधको जलप बनाइयो भने मुलुकको संघीय लोकतान्त्रिक गणतन्त्रात्मक व्यवस्था कमजोर हुन्छ। झन्झन् राजनीतिमा हिंसात्मक र भ्रष्ट व्यक्तिको बोलवाला हुन्छ। गच्छदार, आलमलगायतको उम्मेदवारी सिफारिसले वास्तवमै यो व्यवस्थामाथिको आस्थामाथि चोट पुर्‍याएको छ। आपराधिक प्रवृत्तिका व्यक्तिहरूलाई हौस्याएको छ। अपराधलाई राजनीतिको जलप लगाउने अनैतिक प्रवृत्ति नेपाली जनतालाई किमार्थ स्वीकार्य छैन।</p>"
    },
    "article_212100": {
        "title": "राजनीतिक दलमा गैह्रराजनीतिक हावी भयो : माधव नेपाल",
        "author": "अन्नपूर्ण",
        "content": "<p><strong>काठमाडौं </strong>: नेकपा एकीकृत समाजवादी पार्टीका अध्यक्ष माधव कुमार नेपालले राजनीतिक दलमा गैह्रराजनीतिक हावी भएको बताएका छन्।</p>\r\n\r\n<p>आइतबार राजधानीमा आयोजित एक कार्यक्रमा बोल्दै अध्यक्ष नेपालले क्रान्तिकारी दृष्ष्टिकोण, जनता र राष्ट्रप्रति समर्पणको भावना नभएको बताएका छन्।</p>\r\n\r\n<p>नेपाली समाजका विकृति विसंगति हटाउन कम्युनिस्टहरु नै लागिपर्ने उनको भनाइ छ।</p>\r\n\r\n<p>उनले राजनीतिमा सफल हुन जनताको विश्वास जित्नुसक्नुपर्ने धारणा व्यक्त गरे।</p>\r\n\r\n<p>समाजवाद ल्याउन क्रान्तिकारी कम्यनिष्ट पार्टी नै आवश्यक रहेको भन्दै अध्यक्ष नेपालले &nbsp;त्यसका लागि इमान्दार नेता र कार्यकर्ता चाहिने बताए।</p>\r\n\r\n<p>उनले नेपालको कम्युनिस्ट आन्दोलनमा दुईवटा खराब प्रवृत्ति हावी भएको बताए।</p>\r\n\r\n<p>व्यक्तिवादी र भ्रष्टिकरण प्रवृत्तिले नेपालको कम्युनिष्ट आन्दोलन धरासयी हुँदै गएको उनको भनाइ छ।</p>\r\n\r\n<p>उनले यी दुई प्रवृत्ति निमिट्यान पारिएन भने सिद्धान्तका ठूल्ठूला कुरा गरेर अर्थ नरहने बताए।</p>\r\n\r\n<p><br />\r\n&nbsp;</p>"
    },
    "article_212058": {
        "title": "विकासमा राजनीतिक जिम्मेवारी",
        "author": "शिवराम न्यौपाने",
        "content": "<p style=\"text-align: justify;\">विकासलाई सन्तुलित, उपलब्धिमूलक र दिगो गराउन योजनाबद्ध विकासको थालनी भएको हो। योजनाबद्ध विकास पद्धतिलाई विश्वका अधिकांश मुलुकहरूले आफ्ना देशको सामाजिक एवं आर्थिक विकासको मुख्य आधार बनाएका छन्। नेपालमा योजनाबद्ध विकासको औपचारिक थालनी भएयता हालसम्म १४ वटा योजना सम्पन्न भई १५औं योजना कार्यान्वयनमा छ। राजनीतिक परिवर्तनपश्चात् वृद्धि भएको जनताको महत्वाकांक्षा साथै विकासको प्रतिस्पर्धाले विश्वव्यापी रूपमा ल्याएको परिवर्तनसमेतलाई अंगीकार गरी मुलुकको समग्र विकासका कार्यहरू स्थानीय तहसम्म योजनाबद्ध रूपमा संस्थागत हुँदै आएको छ। यसबाट मुलुकको समग्र विकास अभियान गतिशील हुने तथ्यमा विश्वास गरिएको छ।</p>\r\n\r\n<p style=\"text-align: justify;\">२१०० सालसम्म नेपाललाई उच्च आय भएको मुलुकमा पुर्‍याई ‘समृद्ध नेपाल : सुखी नेपाली’ को राष्ट्रिय आकांक्षा पूरा गर्ने कार्य सबै तहको सरकारका लागि चुनौतीपूर्ण रहेको छ। मुलुकको समग्र आर्थिक तथा सामाजिक विकासलाई मजबुत गराउन मूलतः गरिबी निवारण, शिक्षा, स्वास्थ्य, लैंगिक समानतालगायतका सामाजिक क्षेत्र एवं भौतिक पूर्वाधार तथा ऊर्जा क्षेत्रमा उल्लेख्य उपलव्धि हासिल हुने गरी एकीकृत गर्नु अपरिहार्य भएको छ। यस सन्दर्भमा योजनाबद्ध विकासको करिब सात दशकको अनुभवसमेतका आधारमा स्थानीय तहसम्मका विकास आयोजनाहरूलाई विकासको सिद्धान्त, मूल्य, मान्यता, आवश्यकता र प्राथमिकताका आधारमा योजनाबद्ध गराउनु आवश्यक भएको छ।</p>\r\n\r\n<p style=\"text-align: justify;\">राष्ट्रिय विकासप्रतिको राजनीतिक संवेदनशीलता र वित्तीय अनुशासन कमजोर भएका कारण मुलुकको विकास अभियान गतिशील हुन नसकेको गुनासाहरू छन्। राजनीतिक एवं प्रशासनिक दृष्टिले स्थानीय तहसम्म योजनाबद्ध विकासको संस्थागत सुदृढीकरण अझै कमजोर अवस्थामा रहेको सन्दर्भमा योजनाबद्ध विकासको संस्थागत सुदृढीकरण अत्यावश्यक भएको तथ्य सर्वस्वीकार्य छ। मूलतः सरकारका नीति, योजना, रणनीति, निर्णयहरूलाई परिवर्तित सन्दर्भ अनुकूल विकासमुखी गराउने साथै यस्ता नीति योजनाको कार्यान्वयनकालागि कार्यान्वयन संयन्त्रलाई निरन्तर चुस्त, दुरुस्त, सक्षम र कामयावी राख्नुपर्ने भएकाले नीतिगत एवं कार्यविधिगत रूपमा नै योजनाबद्ध अवधारणा, कार्यविधी र कार्यसंस्कार आवश्यक भएको छ। परिवर्तित राजनीतिक, सामाजिक, प्रशासनिक एवं प्रविधिगत परिवेश अनुकूलको योजनाबद्ध विकासको पद्धति आवश्यकता भएको छ। मूलतः वाह्य सहयोग, लगानीलाई निरन्तरता दिई विकासमा लगानी वृद्धि गर्न, पिछडिएको क्षेत्र, समूह, वर्ग, लिंगलाई विकासको मूलप्रवाहमा समाहित गर्न, विकास साझेदारहरूको विकासप्रतिको उत्साहलाई उपलब्धिमा परिणत गर्न, विकासका आधारभूत पूर्वाधारहरूको संस्थागत विकास, सुदृढीकरण गर्न वडातहसम्मका सरकारले योजनाबद्ध विकासको अभ्यासमा प्रतिबद्ध र अग्रसर हुनु जरुरी भएको छ।</p>\r\n\r\n<p style=\"text-align: justify;\"><strong>विकासका प्राथमिकताहरू</strong></p>\r\n\r\n<p style=\"text-align: justify;\">मुलुकको करिब सात दशकको योजनाबद्ध विकासका प्राथमिकतालाई दुई चरणमा विभाजन गरी अध्ययन गर्न सकिन्छ। २०४६ सालको राजनीतिक परिवर्तनभन्दा अगाडिसम्म आवधिक योजनाहरूको विकासका प्राथमिकताहरूको स्वरूप, शैली र संरचना परम्परागत रहेको पाइन्छ।प्रथम पञ्चवर्षीय योजनादेखि सातौं पञ्चवर्षीय योजनासम्मका विकासका प्राथमिकताहरू मूलतः कृषि एवं औद्योगिक उत्पादनमा वृद्धि गर्ने, भूमि सुधारको विकासमा जोड दिने, यातायात, सञ्चार, बिजुली, सिँचाइजस्ता आधारभूत पूर्वाधारहरूको विकासमा जोड दिने छ। यस्तै,शिक्षा स्वास्थ्यजस्ता सामाजिक सेवाको विकासमा जोड दिने, श्रम शक्तिको प्रभावकारी उपयोग तथा जनसंख्याको वृद्धिलाई नियन्त्रण गर्ने, निकाशी व्यापारमा जोड दिनेलगायत विषयमा केन्द्रित थिए। उक्त समयमा विकासका आधारभूत संरचना तयार गर्ने कार्यमा उपलव्धि हासिल भएको स्वीकार गर्न सकिन्छ।</p>\r\n\r\n<p style=\"text-align: justify;\">२०४६ सालको राजनीतिक परिवर्तनपश्चात अर्थात् आठौं योजनादेखि हालसम्मका आवधिक योजनाहरूका विकास प्राथमिकताहरू मूलतः सुशासन एवं सार्वजनिक सेवा प्रवाहलाई प्रभावकारी गराउने, जलविद्युत् तथा अन्य ऊर्जा विकासमा जोड दिने, कृषि क्षेत्रको उत्पादकत्व वृद्धि गर्ने, विविधीकरण र व्यवसायीकरणमा जोड दिने भनिएको छ। स्थानीय विकास, विकेन्द्रीकरण, क्षेत्रीय सन्तुलनमा जोड दिने, पर्यटन, उद्योग र व्यापार क्षेत्रको विकासमा जोड दिने, रोजगारीको सिर्जना र मानवस्रोत विकासमा जोड दिनेतर्फ उन्मुख छन्। साथै औद्योगिक विकास एवं पर्यटन प्रवद्र्धनमा जोड दिने, निर्यात प्रवद्र्धन र विविधीकरणमा जोड दिने, पुनर्निर्माण एवं पुनस्र्थापना, पछाडि परेको वर्ग, समूह, क्षेत्र, लिंगको समावेशीकरण एवं यस्ता क्षेत्रको लगानीमा वृद्धि गरिने जस्ता क्षेत्रमा केन्द्रित भएकोपाइन्छ। पछिल्ला आवधिक योजनाहरूले निर्धारण र संविधानमा व्यवस्था भएको राज्यका नीतिसँग तादात्म्य रहेका यी विकासका प्राथमिकताहरू मुलुकको समग्र विकासका दृष्टिले उच्च महŒवकाभए तापनि राजनीतिक इमान्दारिता र विकासप्रतिको संवेदनशीलता कम भएका कारण बजेटको प्राथमिकता भोट वैंक मजवुत गराउने र वितरणमुखी कार्यक्रमतर्फ उन्मुख हुने गरेको पाइन्छ।</p>\r\n\r\n<p style=\"text-align: justify;\"><strong>समस्याहरू</strong></p>\r\n\r\n<p style=\"text-align: justify;\">मुलुकको योजनाबद्ध विकास अभियानले आन्तरिक आवश्यकता, सम्भावना र क्षमता अनुरूपका विकासका आधारहरू तयार गर्न सकेको छैन। हचुवा र महत्वाकांक्षी आयोजनाहरू तर्जुमा गर्ने साथै राष्ट्रियभन्दा राजनीतिक स्वार्थलाई केन्द्रबिन्दु वनाएर कार्यक्रम सञ्चालन गर्ने गराउने प्रवृत्ति भएका कारण विकास अलमलिएको अनुभूति भएको छ। योजनाबद्ध विकासको लामो समयको निरन्तर प्रयास साथै खर्बौं रुपैयाँको लगानीका बाबजुद पनि मुलुकको समग्र आर्थिक एवं सामाजिक विकासका आधारहरू मजबुत हुन नसक्नुले विकास प्रक्रियामा समस्या रहेको स्पष्ट हुन्छ। यसमा मूलतः विकासकतर्फको नयाँ सोच, अवधारणा, शैली, संरचना, पद्धतिमा अन्तरघुलन हुन महत्व नदिएको,आवधिक योजना, दीर्घकालीन नीति, वार्षिक नीति, योजना एवं कार्यक्रम वीचमा तादात्म्यता हुन सकेको देखिँदैन। राम्रा नीति, योजना, रणनीतिहरूलाई निरन्तरता दिन नसकिएको, विकासप्रतिको राजनीतिक प्रतिबद्धता, अग्रसरता र जवाफदेहीता कमजोर भएको पाइन्छ।</p>\r\n\r\n<p style=\"text-align: justify;\">आयोजनाको कार्यसम्पादन अत्यधिक जटिल, खर्चिलो र ढिलासुस्ती भएको, संकुचित राजनीतिक सोच र व्यवहारका कारण स्वीकृत भएका र कार्यान्वयनमा गएका राष्ट्रिय महत्वका ठूला आयोजनाहरू खारेज गरी टुक्रे आयोजनामा बजेट बाँड्ने प्रवृत्तिले विकासको मूल्य मान्यताको उपहास भएको छ। विकासको सिद्धान्तविपरीत क्षमता नभएका व्यक्ति समूहलाई निहित स्वार्थलाई केन्द्रमा राखी आयोजना दिने प्रवृत्तिका कारण ठूला आयोजनाहरू अवरुद्ध हुनुका साथै विकास निर्माणको गुणस्तर घट्दै गएको छ। संघ, प्रदेश र स्थानीय तहका योजना तथा कार्यक्रमहरूमा सामञ्जस्यता ल्याउन नसकिएको, तीनै तहको विकास प्रयासलाई राष्ट्रिय हित अनुकूल एकीकृत गर्न आवश्यक समन्वय कायम गर्न तहगत समन्वयसम्बन्धी स्पष्ट कानुनी आधार तयार हुन नसकेको, राष्ट्रिय गौरवका आयोजना, रूपान्तरणकारी आयोजना र राष्ट्रिय प्राथमिकता प्राप्त कार्यक्रम तथा आयोजना निर्धारण गर्ने सम्बन्धमा स्पष्ट कानुनी आधार र मापदण्डको अभाव छ।</p>\r\n\r\n<p style=\"text-align: justify;\">ठूलो संख्यामा रहेका रुग्ण आयोजनाहरूको सम्बन्धित निकाय र तहहरूले उत्तरदायित्व नलिँदा कार्यान्वयनमा अपेक्षित प्रगति हुन नसकेको, राष्ट्रिय योजना आयोग र प्रदेशस्तरीय योजना तर्जुमा गर्ने निकायहरूबीच समन्वय र नीतिगत सामञ्जस्यताको कमी छ।राष्ट्रिय योजना आयोगको कार्य प्रणालीमा राजनीतिक प्रभाववढी देखिएको, राष्ट्रिय प्राथमिकता र दाता प्राथमिकतावीच, दातृ र राष्ट्रिय कार्यप्रणालीवीच समन्वय पनि हुन सकेको छैन। क्षेत्रगत नीति र राष्ट्रिय नीतिबीच समन्वय कायम गराउन नसकिएको अवस्था कायमै छ।</p>\r\n\r\n<p style=\"text-align: justify;\"><strong>चुनौतीहरू</strong></p>\r\n\r\n<p style=\"text-align: justify;\">आवधिक योजना र वार्षिक योजना एवं कार्यक्रमका बीच तादात्म्यता कायम गरी सघीयतहदेखि स्थानीय तहसम्मका विकास आयोजनाहरूलाई विकासका नयाँ अवधारणा, मूल्य, मान्यता र आचरणमा संचालन गर्ने गराउने कार्य मुख्य चुनौतीका रूपमा रहेको छ। यसका लागि राजनीतिक नेतृत्वको नैतिक जिम्मेवारी र वित्तीय अनुशासनमा विकासप्रतिको स्वच्छ प्रतिबद्धता र जवाफदेहीता कायम गर्नु जरुरी भएको छ। तीनै तहका योजना तथा कार्यक्रमहरूका बीचमा सामञ्जस्यता कायम राख्दै बृहत्तर राष्ट्रिय हितमा एकीकृत गरी विकासका प्रयासहरूलाई समन्वय गर्नुपर्ने, आवधिक योजनासँगको सामञ्जस्यता कायम राख्दै वित्तीय अनुशासन कायम राख्नुपर्ने, सन् २०३० सम्ममा मध्यम आय भएको मुलुकको स्तरमा पुग्न दीर्घकालीन सोच, नीति, योजना र कार्यक्रमलाई सबै तह र क्षेत्रमा सामञ्जस्यता र एकरूपता ल्याई कार्यान्वयनमा केन्द्रित गर्ने कार्य चुनौतीपूर्ण छन्।</p>\r\n\r\n<p style=\"text-align: justify;\">सार्वजनिक निजी साझेदारी, प्रत्यक्ष वैदेशिक लगानी, विकास सहायता लगायतका आन्तरिक र बाह्य स्रोतहरूको समेत पहिचान गरी आर्थिक वृद्धि र रोजगारी सिर्जना गर्ने लगानीयोग्य परियोजना सहितको लगानी ढाँचा तयार गर्ने विषय पनि चुनौतीपूर्ण छ। संघ–प्रदेश र संघ–प्रदेश–स्थानीय तहको योजनागत समन्वयलाई प्रभावकारी गराउने र विकास साझेदारीलाई उपलब्धिमूलक गराउनुपर्ने देखिएको छ। देशको सामाजिक आर्थिक विकासमा योगदान पुर्‍याउन सक्ने आयोजना र परियोजनाहरू छनौट गरी लगानीको सुनिश्चितता प्रदान गर्ने कार्यहरूवर्तमान चुनौतीका रूपमा रहेका छन्।</p>\r\n\r\n<p style=\"text-align: justify;\"><strong>गर्नुपर्ने सुधारहरू</strong></p>\r\n\r\n<p style=\"text-align: justify;\">आवधिक एवं दीर्घकालीन योजनाका लक्ष्य, नीति, रणनीति, कार्यनीतिलाई पालना नगर्ने एवं राष्ट्रिय योजना आयोगबाट भएका विकासका दिशानिर्देशहरूको अनुसरण नगर्ने प्रवृत्ति वढ्दै गएको छ। राष्ट्रिय विकासका लागिभन्दा पनि राजनीतिक निहित स्वार्थबाट प्रेरित भई विकासका सिद्धान्त, मूल्य, मान्यतालाई बेवास्ता गरी कामगर्ने अस्वस्थ्य प्रतिस्पर्धाका कारण मुलुकको योजनाबद्ध विकास अलमलिएको छ। परिवर्तित आर्थिक सामाजिक स्वरूप एवं विश्व परिवेशबाट आएको विकासको आयामसँग तादात्म्यता कायम गरी विकासलाई समय सान्दर्भिक गराउने कार्यमाराजनीतिक नेतृत्वको एक्यबद्धता एवं अग्रसरता प्राप्त हुन सकेको छैन। यस सन्दर्भमा&nbsp;राजनीतिक नेतृत्वले मुलुकको समग्र विकास अभियानलाई योजनावद्ध विकासको मूल्य, मान्यता र सिद्धान्तअनुरूप दिशानिर्देश गर्न जरुरी भएको छ।</p>\r\n\r\n<p style=\"text-align: justify;\">विगतका योजनाहरूको कार्यान्वयनको सिकाइ, संविधानमा व्यवस्था भएका राज्यकानीतिहरू साथै आवधिक योजनाले निर्धारण गरेको रणनीति एवं कार्यनीतिहरूकोअनुशरणलाई मुख्य दायित्वका रूपमा लिइनु पर्छ। विकासका नयाँ सोच, अवधारणा, सफल अभ्यासका साथै लोकतान्त्रिक मूल्य, मान्यता, विकासको स्थानीय आवश्यकता र सम्भावनाका आधारमा मुलुकको समग्र योजनाबद्ध विकास अगाडि बढाइनुपर्छ। राष्ट्रिय हित, उन्नति र सम्वृद्धिका दृष्टिले उपयुक्त हुने नीति, योजना, रणनीतिहरूको निरन्तरताका लागि राजनीतिक प्रतिबद्धता कायम गर्नुपर्ने, राष्ट्रिय प्राथमिकता र दाता प्राथमिकतावीच दातृ र राष्ट्यि कार्यप्रणालीवीच समन्वय गर्नु आवश्यक छ। तहगत सरकारका नीतिबीच समन्वय कायम हुनुपर्ने, पुँजीगत खर्च बढाउनका लागि प्रशासनिक संयन्त्रलाई क्षमतावान गराउनुपर्छ। साथै संघ, प्रदेश र स्थानीय तहहरूले विकासको मूल्य, मान्यता, ढाँचा एवं शैलीलाई एकिकृत रूपमा समग्र मुलुकको विकासतर्फ उन्मुख गराउने कार्यलाई प्राथमिकता दिनुपर्छ।</p>\r\n\r\n<p style=\"text-align: justify;\">निहित स्वार्थका लागि राजनीतिक गलत प्रवृत्तिका कारण विकास आयोजनाहरूमा अनेक समस्या देखिएको छ। अस्थिरता, अलमलाहट, अवरोध, लागत वृद्धिलगायत विकृतिहरूको नियन्त्रण गर्न संघीयतहदेखि स्थानीय तहसम्मका सार्वजनिक जिम्मेवारीमा रहेका राजनीतिक नेतृत्वले जिम्मेवारी लिनु पर्छ। संघ र स्थानीय तहवीचको विकासको समन्वय, स्रोत परिचालन, सहकार्यलाई मजबुत र जवाफदेहीपूर्ण गराउनुपर्छ। बजेट तर्जुमा, श्रोत परिचालन, आयोजना कार्यान्वयन साथै भुक्तानीमा हुनुपर्ने वित्तीय अनुशासन कायम गर्न जरुरी भएको छ। साथै राष्ट्रिय विकास निर्माणमा जिम्मेवारी निर्वाह नगर्ने ठेकेदार, आयोजना प्रमुख, स्थानीय वडातहसम्मका जिम्मेवार पदाधिकारीहरूलाई संरक्षण गर्ने गैरजिम्मेवारीपूर्ण प्रवृत्तिका विरुद्धमा सरोकारवाला र उपभोक्ताहरू जागरुक हुनु आवश्यक भएको छ।</p>\r\n\r\n<p style=\"text-align: justify;\"><strong>न्यौपाने बागमती प्रदेशका सचिव हुन्।</strong></p>"
    },
    "article_212032": {
        "title": "राजनीतिबाट अहिल्यै विश्राम लिन्न, एकपटक कार्यकारी पदमा पुगेर नेतृत्व गर्ने इच्छा छ : रामचन्द्र पौडेल",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong>&nbsp;नेपाली कांग्रेसका वरिष्ठ नेता रामचन्द्र पौडेलले एकपटक देशको प्रधानमन्त्री बन्ने इच्छा रहेको बताएका छन्। गृहजिल्ला तनहुँमा आयोजित कार्यक्रममा उनले अहिल्यै राजनीतिबाट विश्राम नलिने बताए।&nbsp;</p>\r\n\r\n<p style=\"text-align: justify;\">'मुलुकको नेतृत्व गर्ने इच्छाशक्ति मामा रहेकाले अहिल्यै सक्रिय राजनीतिबाट विश्राम लिने सोँच छैन। देशको कार्यकारी भूमिका खेलेर सुशासन दिने सामर्थ्य अझै छ,' उनले भने।</p>\r\n\r\n<p style=\"text-align: justify;\">उनले सुशासन, सामाजिक न्याय र समाजवादका लागि राजनीतिमा सक्रिय भएको भन्दै कार्यकारी बन्न अझै बाँकी रहेको बताए। उनले कार्यकारी पदमा पुग्नेहरुसँग नैतिक बल आवश्यक हुने हुँदा आफूमा त्यो बल रहेको बताए।&nbsp;</p>\r\n\r\n<p style=\"text-align: justify;\">उनले संविधानमा नै समाजवाद उन्मुख लेखिएकाले शिक्षा र स्वास्थ्यको जिम्मेवारी सरकारले लिनुपर्ने बताए। देशलाई काम गर्ने जनशक्ति आवश्यक भएको उल्लेख गर्दै नेता पौडेलले सीपवान नागरिक तयार गर्ने खालको शिक्षा अहिलेको आवश्यकता रहेको बताए।&nbsp;</p>\r\n\r\n<p style=\"text-align: justify;\">आदिकवि भानुभक्त क्याम्पसलाई प्राविधिक क्याम्पसको रुपमा रुपान्तरण गर्नुपर्ने उनको भनाइ थियो। उनले भने, ‘सीपवान नागरिक उत्पादन गर्नुपर्छ, त्यसका लागि प्राविधिक शिक्षाको खाँचो छ। आदिकवि क्याम्पस अब उक्त बाटोमा अगाडि बढ्नुपर्छ।’ &nbsp;</p>"
    },
    "article_212031": {
        "title": "नाथम कलेज सञ्चालनमा राजनीतिक चलखेल",
        "author": "शंकरप्रसाद खनाल",
        "content": "<p style=\"text-align:justify\"><strong>नेपालगन्ज : </strong>पर्यटन तथा होटल व्यवस्थापन अध्ययन प्रतिष्ठान नेपाल (नाथम)ले नेपालगन्जमा सञ्चालन गर्न लागेको कलेजमा राजनीतिक चलखेलको आशंका गरिएको छ।&nbsp;</p>\r\n\r\n<p style=\"text-align:justify\">नाथम कलेज स्थापनाबारे नाट्टा बाँकेले शनिबार नेपालगन्जमा आयोजना गरेको कार्यक्रममा यहाँका पर्यटन व्यवसायीहरूले संस्कृति, पर्यटन तथा नागरिक उड्ययन मन्त्रालयले बजेट नदिएर कलेज सञ्चालनको योजना अलपत्र पार्न खोजिएको बताए।&nbsp;</p>\r\n\r\n<p style=\"text-align:justify\">कलेज निर्माणका अभियानकर्ता नाट्टा बाँकेका अध्यक्ष श्रीराम सिग्देलका अनुसार नेपालगन्ज उपमहानगरपालिकाले वडा नं. १९ मा कलेजका लागि एक बिघा जग्गा उपलब्ध गराएको छ।&nbsp;</p>\r\n\r\n<p style=\"text-align:justify\">भवन निर्माण नहुँदै कक्षा सञ्चालनका लागि उपमहानगरपालिकाले कन्या कलेजको भवनको व्यवस्था गरेको छ। चालु आर्थिक वर्षदेखि नै कक्षा सञ्चालनको तयारी भए पनि मन्त्रालयले बजेट नदिँदा पढाइ हुन सकेको छैन।&nbsp;</p>\r\n\r\n<p style=\"text-align:justify\">लुम्बिनी, कर्णाली र सुदूरपश्चिम प्रदेशका होटल तथा पर्यटन क्षेत्रका लागि योग्य जनशक्ति उत्पादनका लागि नाथम कलेज नेपालगन्जमा सञ्चालन गर्न साढे दुई वर्षदेखि पहल सुरु गरिएको थियो।</p>\r\n\r\n<p style=\"text-align:justify\">कार्यक्रममा सिग्देलले भने, 'नाथम कलेजले सञ्चालन गर्ने पर्यटन तथा होटल म्यानेजमेन्टका एकेडेमिक कक्षा र छोटो अवधिका सीपमूलक नन-एकेडेमिक तालिमबाट पश्चिम नेपालकै पर्यटन क्षेत्रले लाभ पाउँछ। यसलाई कुनै पनि हालतमा रोक्नुहुदैन।'</p>\r\n\r\n<p style=\"text-align:justify\">नेपालगन्ज उद्योग वाणिज्य संघका महासचिव चिरञ्जीवी ओली पनि सरकारले बजेट नदिँदा भौतिक पूर्वाधार निर्माण नभएर नाथम कलेज सञ्चालन नहुनुलाई दुःखद मान्छन्।&nbsp;</p>\r\n\r\n<p style=\"text-align:justify\">उनले भने, 'कलेजका लागि जग्गा प्राप्त भइसकेको छ। भौतिक पूर्वाधार निर्माण गर्न बजेटको अभाव छ। सरकारले तुरुन्त बजेटको व्यवस्था गरोस्। यही हाम्रो माग हो।'&nbsp;</p>\r\n\r\n<p style=\"text-align:justify\">नाट्टाका निवर्तमान केन्द्रीय अध्यक्ष गुरागाईका अनुसार, नाथम कलेजबाट उच्च शिक्षा लिएका विद्यार्थीहरूलाई विश्वका स्तरीय पर्यटन तथा होटल प्रतिष्ठानले रोजगारीमा सहजै लिने भएकाले पनि पश्चिममा बढ्दो होटल व्यवसायमा रोजगारी सिर्जना हुने बताउँछन्।&nbsp;</p>\r\n\r\n<p style=\"text-align:justify\">कार्यक्रममा नाथमका केन्द्रीय प्रिन्सिपल रामकैलाश विच्छाले नाथम स्थापनाको ५० वर्ष पुगेकाले कलेजलाई प्रदेश स्तरमै विस्तार गर्न सके होटल र पर्यटन क्षेत्रले दक्ष जनशक्ति पाउने बताए।&nbsp;</p>\r\n\r\n<p style=\"text-align:justify\">कार्यक्रमका प्रमुख अतिथि भौतिक पूर्वाधार तथा यातायात मन्त्री मोहम्मद इस्तियाक राईले संस्कृति, पर्यटन तथा नागरिक उड्ययन मन्त्री जीवनराम श्रेष्ठलाई फोन गरेर तीन प्रदेशका युवालाई लाभ मिल्ने गरी नाथम कलेज सञ्चालनमा कम्तीमा १० करोड बजेट विनियोजन गर्न आग्रह गरेका थिए।&nbsp;</p>\r\n\r\n<p style=\"text-align:justify\">मन्त्री राईले पश्चिममा पर्यटन क्षेत्रको गुणात्मक विकासका लागि पनि नाथम कलेज सञ्चालन हुन आवश्यक रहेको बताए। उनको जोड थियो, 'यो बहुपयोगी छ। बहुआवश्यक छ। मेरो मन्त्रालयको क्षेत्राधिकारभित्र नपर्ने भए पनि जिल्लावासीको नाताले कलेज स्थापनामा मेरो पहल हुनेछ।'&nbsp;</p>\r\n\r\n<p style=\"text-align:justify\">सो अवसरमा बाँकेका पर्यटन व्यवसायीहरूले मन्त्री राईलाई नाथम कलेजको भौतिक पूर्वाधार निर्माणका लागि पहल गरिदिन माग गर्दै ज्ञापन पत्र बुझाएका थिए।&nbsp;</p>\r\n\r\n<p style=\"text-align:justify\">पर्यटन मन्त्रालयले नाथम बोर्ड मार्फत राजधानी काठमाडौं बाहिर कलेज स्थापना गर्न सम्भाव्यता अध्ययन गरिएको थियो। त्यसक्रममा कार्यदलले नेपालगन्ज, बर्दिबास र बिर्तामोडमा कलेज स्थापना हुने उपयुक्त हुने सिफारिस गरेको थियो।&nbsp;</p>\r\n\r\n<p style=\"text-align:justify\">मन्त्रालयले बर्दिबासबाट अध्ययन सुरु गर्ने तयारी गरेको छ। मधेस प्रदेशका ८ जिल्लालाई लक्षित गरेर कक्षा सञ्चालन गर्नुभन्दा साबिकको मध्य र सुदूरपश्चिमाञ्चल क्षेत्र (हालका लुम्बिनी, कर्णाली र सुदूरपश्चिम प्रदेशका २४ जिल्ला)ले लाभ लिनसक्ने भएकाले लुम्बिनी प्रदेशमा नाथमले कक्षा सञ्चालन गर्नुपर्ने सरोकारवालाको माग छ।&nbsp;</p>"
    },
    "article_211927": {
        "title": "राजनीतिको चंगुलमा कसरी पर्‍यो न्यायालय ?",
        "author": "दिनेश गौतम",
        "content": "<p style=\"text-align:justify\"><strong>काठमाडौं :</strong> विजयकुमार गुप्ता ३९ वर्षको उमेरमा न्यायाधीश (तत्कालीन पुनरावेदन अदालत हेटौंडा)मा सिफारिस हुँदा आश्चर्यमा परे। रेडियोको समाचार सुनेपछि चिनेजानेका व्यक्तिले बधाई दिए। तर, उनी खुसी भएनन्। न्यायाधीशको नियुक्ति हर्ष नभई विष्मातझैं भयो।</p>\r\n\r\n<p style=\"text-align:justify\">२०४८ कात्तिक १८ गते भएको नियुक्ति उनले अस्वीकार गरे। न्यायाधीश नहुने वचनमा अडिग यी कानुन व्यवसायीलाई धेरैले सम्झाए। तत्कालीन प्रधानन्यायाधीश विश्वनाथ उपाध्यायदेखि तत्कालीन कानुन तथा न्यायमन्त्री तारानाथ रानाभाटसम्म पनि सम्झाउन लागे। न्याय परिषद्को सिफारिसमा तत्कालीन राजा वीरेन्द्रले गरेको नियुक्ति थियो त्यो। त्यसलाई अस्वीकार नगर्न धेरै शुभेच्छुकले सुझाए। तर, उनी चट्टानी अडानमा अडिग रहे। बाँके नेपालगन्जका वरिष्ठ अधिवक्ता गुप्ताले अन्नपूर्ण पोस्ट्सित टेलिफोनमा भने, ‘त्यो बेला नियुक्ति लिएको भए रोलक्रमअनुसार प्रधानन्यायाधीश&nbsp;हुने पक्का थियो।’</p>\r\n\r\n<p style=\"text-align:justify\">गुप्ता कानुन व्यवसायमै रमाए। सँगै सिफारिसमा परेका गोपाल पराजुली, दीपकराज जोशी र मोहन सिटौलाले भने नियुक्ति बुझे। तीनै जना सर्वोच्च अदालतसम्म पुगे। पराजुली प्रधानन्यायाधीश नै बने। तर, विवादित हुँदै सेवानिवृत्त भए। जोशी प्रधानन्यायाधीशमा सिफारिस भए पनि संसदीय सुनुवाइ समितिबाट अस्वीकृत भए। सिटौला सर्वोच्चको न्यायाधीशबाटै सेवानिवृत्त भए। &nbsp;</p>\r\n\r\n<p style=\"text-align:justify\">‘उमेरले म कान्छो थिएँ। मैले नियुक्ति पाएको भए पराजुली, जोशी न्यायाधीशबाटै सेवानिवृत्त हुने पक्का थियो’, गुप्ताले भने, ‘आफू प्रधानन्यायाधीश हुने-नहुने हिसाबकिताब गरेकाले हो कि ? नियुक्ति लिने कि नलिने भन्दै पराजुलीले फोन गर्नुभएको थियो।’</p>\r\n\r\n<p style=\"text-align:justify\">तत्कालीन कानुनमन्त्री तारानाथ रानाभाटका अनुसार योग्यता, क्षमतालाई आधार मानेर नै न्यायाधीश नियुक्तिको सिफारिस गरिएको थियो। तर, छनोट गरिएका कानुन व्यवसायी राजनीतिक रूपमा कांग्रेसप्रति आस्था राख्थे। ‘योग्य र क्षमतावान् भएकाले नै न्यायाधीशमा सिफारिस गरिएको थियो’, रानाभाटले भने, ‘राजनीतिक आस्था त हेरिहालिन्छ नि ! अलि–अलि पृष्ठभूमि (राजनीतिक) नहेर्ने पनि हुन्छ र ?’</p>\r\n\r\n<p style=\"text-align:justify\">पराजुली र जोशीलगायत न्यायाधीशले सर्वोच्चमा नियुक्ति पाउँदा पनि कांग्रेसकै सरकार थियो। २०७१ जेठमा सर्वोच्चमा न्यायाधीश भएका पराजुली र जोशीको अवकाश ‘अप्रिय’ रह्यो। पराजुली र जोशीसँगै सर्वोच्चमा प्रवेश गरेका चोलेन्द्रशमशेर जबरा महाभियोगको सामना गरिरहेका छन्। निलम्बित प्रधानन्यायाधीश जबराले संसद्को महाभियोग सिफारिस समितिमा राजनीतिको चंगुलमा न्यायालय परेको टिप्पणी गरेका छन्। &nbsp;</p>\r\n\r\n<p style=\"text-align:justify\"><strong>न्यायाधीश नियुक्तिबाटै राजनीति&nbsp;</strong></p>\r\n\r\n<p style=\"text-align:justify\">कानून न्याय तथा संसदीय मामिलामन्त्री गोविन्दप्रसाद कोइरालाले असार १२ गते राष्ट्रियसभाको बैठकमा न्यायालयमा विकृति र विसंगतिको सुरुवात न्यायाधीश नियुक्तिबाट भइरहेको बताएका थिए। यसरी न्यायाधीश नियुक्तिमा राजनीतिक दबाब दिने कार्य प्रजातन्त्रको पुनःस्थापनापछि बढेको&nbsp;विज्ञहरू बताउँछन्।&nbsp;</p>\r\n\r\n<p style=\"text-align:justify\">२०४६ सालअघि राजाले न्यायाधीश नियुक्त गर्थे। नेपाल अधिराज्यको संविधान २०४७ ले न्यायाधीश नियुक्तिमा नयाँ व्यवस्था गरेको थियो। उक्त संविधानको धारा ८७ मा न्याय परिषद्को सिफारिसमा मात्र न्यायाधीश हुने व्यवस्था राखिएको थियो। न्याय परिषद्को सिफारिसमा न्यायाधीशहरू र संवैधानिक परिषदको सिफारिसमा प्रधानन्यायाधीशको नियुक्ति राजाद्वारा गर्ने व्यवस्था भयो।&nbsp;</p>\r\n\r\n<p style=\"text-align:justify\">तत्कालीन पुनरावेदन र जिल्ला अदालतमा न्यायाधीशको नियुक्ति न्याय परिषदको सिफारिसमा राजाद्धारा नै हुन्थ्यो। न्याय परिषद अध्यक्षमा प्रधानन्यायाधीश हुने संवैधानिक व्यवस्था थियो। न्यायमन्त्री, सर्वोच्च अदालतका दुई वरिष्ठ न्यायाधीश &nbsp;र श्री ५ बाट तोकिएको विशिष्ट कानुनविद् सदस्य रहेको न्याय परिषदको संरचना थियो।&nbsp;</p>\r\n\r\n<p style=\"text-align:justify\">तत्कालीन कानूनमन्त्री रानाभाटका अनुसार न्यायाधीश नियुक्तिमा राजनीतिक हस्तक्षेपको प्रयास हुन्थ्यो। तत्कालीन प्रधानमन्त्री गिरिजाप्रसाद कोइरालाले आफूनिकट व्यक्तिलाई सिफारिस गर्न दबाब दिन्थे। तर, आफ्नो पालामा न्यायालयमा राजनीति नभित्रिएको दाबी उनी गर्छन्। ‘त्यति धर्म राखेका थियौं’, रानाभाटले भने, ‘भन्न नहुने मान्छे (प्रधानमन्त्री)ले भनेका व्यक्ति पनि न्यायाधीशको सिफारिसमा परेनन्। त्यसैकारण पनि रिसाए।’</p>\r\n\r\n<p style=\"text-align:justify\">कोइराला रिसाएपछि कानूनमन्त्री रानाभाट शान्त भए। तर, तत्कालीन प्रधानन्यायाधीश विश्वनाथप्रसाद उपाध्यायका कन्सिरिका रौं ताते। ‘आफूले सिफारिस गरेका व्यक्ति नभएपछि प्रधानमन्त्री कोइराला रिसाउनुभएको थाहा पाएँ। म त पार्टी कार्यकर्ता भएकोले चुप बसें’, रानाभाटले भने, ‘विश्वनाथजी खुरुखुरु महाराजगन्जस्थित घर (प्रधानमन्त्री गिरिजाप्रसाद कोईरालाकहाँ) जानुभएछ। मैले त योग्य न्यायाधीशलाई सिफारिस गर्ने हो। मेरो काम तपाईंका मान्छे सिफारिस गर्ने हो र भन्दै उफ्रनुभएछ। प्रधानमन्त्रीको सामुन्ने न्यायाधीश उफ्रेको देखेर ५०–६० जना प्रत्यक्षदर्शीहरू छक्क परेछन्।’ तापनि पछि राजनीतिक आस्थाकै आधारमा न्यायाधीश&nbsp;नियुक्ति गरियो।&nbsp;</p>\r\n\r\n<p style=\"text-align:justify\">रानाभाट न्यायालयको नेतृत्व प्रधानन्यायाधीश हुने भएकाले निर्भीक, निष्पक्ष हुनुपर्नेमा जोड दिन्छन्। ‘संवैधानिक परिषदको सदस्य र न्याय परिषदको अध्यक्ष नै प्रधानन्यायाधीश हुन्छन्। सक्षम र योग्य प्रधानन्यायाधीशले अक्षम न्यायाधीशलाई सिफारिस गर्ने कुरै आउँदैन’, उनले भने, ‘प्रधानन्यायाधीश विश्वनाथजीका अगाडि राजनीतिले महत्व पाएन। मेरो मनले राजनीतिक आस्था हेरे पनि विश्वनाथजीले योग्यता हेर्नुभयो। योग्यतम ठहर भएर नै न्यायाधीश नियुक्त भएका हुन्।’</p>\r\n\r\n<p style=\"text-align:justify\"><strong>मुद्दा जित्न न्यायालय छिरे दलहरू</strong></p>\r\n\r\n<p style=\"text-align:justify\">प्रजातन्त्र पुनःस्थापनापछि संसद विघटन गरियो। तीसम्बन्धी मुद्दा सर्वोच्च अदालतमा दर्ता भए। त्यसपछि न्यायालय पनि राजनीतिक विवादमा तानिन थाल्यो।&nbsp;</p>\r\n\r\n<p style=\"text-align:justify\">तत्कालीन प्रधानमन्त्री गिरिजाप्रसाद कोईरालाले २०५१ सालमा आफ्नै ३६ (छत्तिसे भनिने) सांसदले धोका दिएपछि संसद विघटनको सिफारिस गरे। त्यसविरुद्ध दुर्गा सुवेदी, हरिप्रसाद नेपाललगायतले बदरको माग गर्दै निवेदन दिए। सर्वोच्च अदालतले २०५१ भदौ २७ गते संविधानसम्मत ठहर्‍याई फैसला गर्‍यो।&nbsp;</p>\r\n\r\n<p style=\"text-align:justify\">त्यसपछिका सरकारहरूले पनि संसद विघटनलाई निरन्तरता दिए। विघटनका मुद्दा सर्वोच्च अदालतमा परे। २०४७ सालपछि हालसम्म ६ पटक संसद् विघटन भएको छ।</p>\r\n\r\n<p style=\"text-align:justify\">तत्कालीन प्रधानमन्त्री मनमोहन अधिकारीको पालामा दोस्रो पटक संसद विघटन भयो। सर्वोच्चले २०५२ भदौ १२ गते प्रतिनिधिसभा विघटन गर्न नमिल्ने फैसला गर्‍यो। तत्कालीन प्रधानमन्त्री सूर्यबहादुर थापा, शेरबहादुर देउवाले पनि संसद विघटनको सिफारिस गरे। पछिल्लो पटक तत्कालीन प्रधानमन्त्री केपी शर्मा ओलीले २०७८ जेठ ८ गते दोस्रो पटक संसद विघटन गरे। सर्वोच्च अदालतले असार २८ गते बदर गर्यो। प्रतिनिधिसभा पुनःस्थापना भयो। &nbsp;</p>\r\n\r\n<p style=\"text-align:justify\">एमाले कानून विभाग प्रमुख रमेश बडाल न्यायालयले राजनीतिमा हात हाल्दा विवादित बनेको बताउँछन्। ‘राजनीतिक मुद्दामा हात हालेको दिनदेखि नै न्यायालय विग्रन शुरुवात भएको हो’, पूर्वमहान्यायाधिवक्ता बडालले भने, ‘जहिले जहिले अदालतले राजनीतिक मुद्दामा हात हाल्छ, त्यति खेर न्यायालय विवादित बन्छ। राजनीतिक विषयवस्तुलाई राजनीतिक कोर्शबाट जान दिनुपर्छ।’&nbsp;</p>\r\n\r\n<p style=\"text-align:justify\">अदालतले राजनीति गर्न थालेपछि राजनीतिज्ञले पनि अदालतको प्रयोग गरेको बरिष्ठ अधिवक्ता बडालको भनाइ छ। बडालले भने, ‘राजनीतिबाट टाढा रहने आत्मसंयम अदालतले जुन दिनबाट शुरु गर्छ त्यहीं दिन न्यायालयमा शुद्धिकरणको प्रारम्भ हुन्छ।’</p>\r\n\r\n<p style=\"text-align:justify\">निलम्बित प्रधानन्यायाधीश जबराले पनि न्यायालयमा राजनीति प्रवेश भएर फैसला गर्न रोकेको संसदीय समितिमा बताएका छन्।&nbsp;</p>\r\n\r\n<p style=\"text-align:justify\"><strong>न्याय परिषदको संरचना फेरेर हस्तक्षेप</strong></p>\r\n\r\n<p style=\"text-align:justify\">न्यायाधीशको नियुक्ति सिफारिस गर्ने काम न्याय परिषदले गर्छ। सर्वोच्च अदालतको न्यायाधीश सिफारिस संवैधानिक परिषदबाट हुन्छ। उच्च र जिल्ला अदालतमा आफूनिकट न्यायाधीश नियुक्तिका लागि दलहरूले न्यायाधीश सिफारिस गर्ने संयन्त्र न्याय परिषदको संरचना नै फेरे। &nbsp;</p>\r\n\r\n<p style=\"text-align:justify\">नेपालको अन्तरिम संविधान ०६३ मा न्याय परिषदको अध्यक्षमा प्रधानन्यायाधीशको व्यवस्था भयो। तर, सदस्यमा कानुनीमन्त्री, सर्वोच्च अदालतका बरिष्ठतम न्यायाधीश, राष्टपतिले प्रधानमन्त्रीको सिफारिसमा नियुक्त गरेको कानूनविद् र नेपाल बार एशोसिएशनको सिफारिसमा राष्ट्रपतिबाट नियुक्त कानून व्यवसायि रहने संवैधानिक व्यवस्था गरियो। जुन व्यवस्था २०७२ सालको नेपालको संविधानमा पनि निरन्तरता दिइयो।</p>\r\n\r\n<p style=\"text-align:justify\">२०७२ साउन १७ गते सर्वोच्च अदालतमा ११ जना न्यायाधीश नियुक्त गरियो। जुन नियुक्ति राती गरिएको थियो। राती नियुक्त गरिएकोमा मुद्दासमेत पर्‍यो। त्यस्तै २०७३ पुस २८ गते उच्च अदालतमा ८० न्यायाधीश नियुक्त गरियो। यी दुवै नियुक्ति&nbsp;विवादमा तानिए।&nbsp;</p>\r\n\r\n<p style=\"text-align:justify\">संविधानविद् डा. भीमार्जुन आचार्य प्रधानमन्त्रीको सिफारिसमा कानूनविद र बार एशोसिएशनको सिफारिसमा कानून व्यवसायिलाई सदस्यमा राख्ने संरचनामार्फत न्यायालयभित्र राजनीति प्रवेश गराइएको बताउँछन्। ‘न्याय परिषदको पुरानो &nbsp;संरचना फेरिएपछि न्यायालयलाई राजनीतिक थलो बनाइयो’, उनले भने, ‘न्याय परिषदको अहिलेको संरचना अविलम्ब खारेज हुनु पर्छ।’</p>\r\n\r\n<p style=\"text-align:justify\">उनका अनुसार न्यायालयलाई राजनीतिक चंगुलमा पार्ने काम मुख्यतः काँग्रेस, एमाले र माओवादीबाट भएको छ। ‘पहिला फाट्टफुट्ट थियो। २०६१÷६२ को आन्दोलनपछि उत्कर्ष रुप लिन थालेको हो’, उनले भने, ‘न्यायाधीशका पदहरू &nbsp;पनि राजनीतिक भागवण्डा हुन थाल्यो।’</p>\r\n\r\n<p style=\"text-align:justify\">सर्वोच्च अदालतका पूर्वन्यायाधीश बलराम केसी न्यायालयको सुधारमा प्रधानन्यायाधीश सर्वेसर्वा हुने बताउँछन्। ‘न्याय परिषदको संरचनालाई दोष दिन मिल्दैन। प्रधानन्यायाधीशले संवैधानिक अधिकारको प्रयोग नै गरेका छैनन्’, पूर्वन्यायाधीश केसीले भने, ‘न्यायालयमा आफूनिकट व्यक्ति सिफारिस होस भन्ने चाहना राजनीतिक दलहरूमा भइहाल्छ। त्यसलाई रोक्न नसक्नु न्यायिक नेतृत्वको कमजोरी हो। न्यायालयमा राजनीतिक होइन न्यायिक व्यक्ति सिफारिस गर्न सक्नु पर्छ।’</p>\r\n\r\n<p style=\"text-align:justify\"><strong>जबराको स्विकारोक्ति : भताभुंग न्यायालय</strong></p>\r\n\r\n<p style=\"text-align:justify\">निलम्बित प्रधानन्यायाधीश जबराले पनि न्यायालयमा राजनीतिक हस्तक्षेप कसरी हुन्छ र राजनीतिको फेर समातेर न्यायालय कसरी लरबराउँछ भन्ने पोल खोले। उनले बुधबार संसद्को महाभियोग सिफारिस समितिमा बयान दिएका हुन्। ‘मेरै नेतृत्वको इजलासले गरेको परमादेशबाट यो सरकार बनेको छ। त्यो आदेश गलत थियो भने के यो सरकार ठीक भयो त ? त्यो आदेश ठीक थियो भने ममाथि महाभियोग किन लगाउनुपर्‍यो ?’, उनले प्रतिप्रश्न गर्दै भने, ‘निवेदककर्ताहरू (देउवा, दाहाल र नेपाललगायत १४६ सांसद) का तर्फबाट न्यायाधीशहरूलाई म्यानुपुलेट (प्रभावित) गरियो। उनीहरूलाई प्रधानन्यायाधीश बनाउँछु भनेर आश्वासन दिएर मेरा विरुद्धमा यो स्थिति सिर्जना गरियो।’</p>\r\n\r\n<p style=\"text-align:justify\">आफूमाथिको महाभियोग प्रतिवाद गर्ने क्रममा उनले प्रतिनिधिसभा पुनःस्थापनामा सहकर्मी न्यायाधीशलाई आश्वासन दिएको खुलासा गरे। उनले बारका तत्कालीन अध्यक्ष चण्डेश्वर श्रेष्ठले न्यायाधीश पद मागेको दाबी गरे। त्यस्तै तत्कालीन महासचिव लीलामणि पौडेलले चेम्बरमै पुगेर न्यायाधीश पद मागेको जिकिर गरे।</p>\r\n\r\n<p style=\"text-align:justify\">ललिता निवासको सरकारी जग्गा प्रकरणमा पूर्वप्रधानमन्त्रीद्वय माधवकुमार नेपाल र डा. बाबुराम भट्टराईविरुद्ध पनि मुद्दा चलाउनुपर्ने माग गर्दै सर्वोच्चमा दायर मुद्दा विचाराधीन छ। उक्त मुद्दामा पूर्वप्रधानमन्त्रीद्वय नेपाल र भट्टराईलाई पनि मुद्दा चलाउनुपर्छ भन्ने फैसला पनि सुनाउने तयारी गर्दा आफूविरुद्ध आन्दोलन सुरु गरिएको&nbsp;जिकिर उनले गरे।&nbsp;</p>\r\n\r\n<p style=\"text-align:justify\">२०७८ कात्तिक ७ &nbsp;गते फैसला सुनाउने दिन तोकिएको थियो। ‘त्यसको एक साताअघिदेखि नै गोलाप्रथाको विवाद निकालियो। इजलास बस्नै नसक्ने तुल्याइदिनुभयो। न्यायपालिकालाई&nbsp;भताभुंग पारियो।’</p>\r\n\r\n<p style=\"text-align:justify\"><strong>जबराको दलीय तालमेल</strong></p>\r\n\r\n<p style=\"text-align:justify\">राजनीतिक दलले न्यायालयलाई विकृत बनाइरहेको अभिव्यक्ति दिएका जबरा राजनीतिक दलसँग तालमेल मिलाउन खप्पिस मानिन्छन्। उनीमाथि &nbsp;कार्यपालिकामा भागवण्डा खोजेको आरोप छ। प्रधानन्यायाधीशको कोटाबाट जेठान नाता पर्ने गैरसांसद गजेन्द्र हमाललाई आपूर्तिमन्त्रीको बनाएको अभियोग छ।&nbsp;</p>\r\n\r\n<p style=\"text-align:justify\">जबराको वर्तमानसँगै पृष्ठभूमि पनि विवादास्पद छ। तत्कालीन प्रधानन्यायाधीश विश्वनाथप्रसाद उपाध्याय पछिका बरिष्ठतम् न्यायाधीश थिए, सुरेन्द्रप्रसाद सिंह। &nbsp;२०५२ सालमा जबरा कानून व्यवसायिका रुपमा काठमाडौं महानगरपालिकामा करारमा कार्यरत थिए। सिंहले प्रधानन्यायाधीश हुन उमेर सच्याएको पत्ता लगाए। प्रधानन्यायाधीश गराउन नहुने जिकिर गर्दै सर्वोच्चमा निवेदन दिए। बहसका क्रममा जबराले कुरा फेरे। उमेर सच्याएको प्रमाण नपुग्ने भन्दै बहस गरे।&nbsp;</p>\r\n\r\n<p style=\"text-align:justify\">सिंह &nbsp;२०५२ साल असोजमा प्रधानन्यायाधीश बने। उनले २०५३ बैशाखमा जबरालाई गुन तिर्दै तत्कालीन पुनरावेदन अदालत जनकपुरमा अस्थायी न्यायाधीश बनाए। त्यसपछि जबराले सत्तामा रहेका सबै राजनीतिक दलसँग तालमेल मिलाए। पुनरावेदन अदालत, विशेष अदालतको अनुभव लिंदै सर्वोच्च अदालतको न्यायाधीश र प्रधान न्यायाधीश बन्न जबरा सफल भए।&nbsp;</p>\r\n\r\n<hr />\r\n<blockquote>\r\n<p style=\"text-align:justify\">योग्य र क्षमतावान् भएकाले नै न्यायाधीशमा सिफारिस गर्ने चलन पहिले थियो। तर, राजनीतिक आस्था त हेरिहालिन्छ नि ! अलि–अलि पृष्ठभूमि नहेर्ने पनि हुन्छ र ?<br />\r\n– तारानाथ रानाभाट<br />\r\nपूर्वकानुनमन्त्री</p>\r\n\r\n<p style=\"text-align:justify\">न्यायालयमा आफूनिकट व्यक्ति सिफारिस होस् भन्ने चाहना राजनीतिक दलहरूमा भइहाल्छ। यसलाई रोक्न नसक्नु न्यायिक नेतृत्वको पनि कमजोरी हो। न्यायालयमा राजनीतिक होइन न्यायिक व्यक्ति सिफारिस गर्न सक्नुपर्छ।<br />\r\n– बलराम केसी<br />\r\nपूर्वन्यायाधीश</p>\r\n\r\n<p style=\"text-align:justify\">जहिले–जहिले अदालतले राजनीतिक मुद्दामा हात हाल्छ, त्यति खेर न्यायालय विवादित बन्छ। राजनीतिक विषयवस्तुलाई राजनीतिक कोर्सबाट जान दिनुपर्छ।<br />\r\n– रमेश बडाल<br />\r\nपूर्वमहान्यायाधिवक्ता</p>\r\n\r\n<p style=\"text-align:justify\">न्यायपरिषद्को पुरानो संरचना फेरिएपछि न्यायालयलाई राजनीतिक थलो बनाइयो। न्यायपरिषद्को अहिलेको संरचना अविलम्ब खारेज हुनुपर्छ।<br />\r\n– डा. भीमार्जुन आचार्य<br />\r\nसंविधानविद्<br />\r\n&nbsp;</p>\r\n</blockquote>"
    },
    "article_211780": {
        "title": "चरम राजनीतिले त्रिवि थिलथिलो",
        "author": "प्रशान्त वली",
        "content": "<p style=\"text-align: justify;\"><strong>काठमाडौं :&nbsp;</strong>मुलुककै जेठो त्रिभुवन विश्वविद्यालय (त्रिवि)का उपकुलपति प्रा.डा. धर्मकान्त बाँस्कोटाले केही दिनअघि गृह प्रशासनलाई चिठी लेखेर सुरक्षाको माग गरे। आफू र त्रिविका पदाधिकारीको ज्यान जोखिममा रहेको भन्दै उनले सुरक्षाकर्मी खटाइदिन आग्रह गरेका हुन्। प्राज्ञिक थलोका प्रमुखले भौतिक रूपमै असुरक्षा महसुुस गर्नुपर्ने र सरकारसँग सुरक्षाकर्मी माग्नुपर्ने अवस्था किन आयो त ? विज्ञको समान जवाफ छ, ‘चरम राजनीति।’&nbsp;</p>\r\n\r\n<p style=\"text-align: justify;\">शिक्षाविद् प्रा.डा.विद्यानाथ कोइराला भन्छन्, ‘राजनीतिक नेतृत्वले विद्यार्थीलाई भ्रातृसंगठन बनाए। भ्रातृसंगठनहरू भत्काउने मात्रै भए। सबै लुट्ने, कुट्ने, चुट्ने। नेतृत्वले&nbsp;चिन्तन गर्न सिकाएनन्।’&nbsp;त्रिविमा चरम राजनीतिको मुख्य कारक नेताहरू भएको उल्लेख गर्दै प्रा.डा. कोइराला भन्छन्, ‘विद्यार्थीले इज्जत र पैसा खोज्छन्। मैले यो उपकुलपतिलाई थुनें भन्नेमा इज्जत हुँदैन भनेर नेताहरूले विद्यार्थीलाई ओरिन्टेसन दिनुपर्छ।’</p>\r\n\r\n<p style=\"text-align: justify;\">अघिल्लो सरकारका पालामा नियुक्त उपकुलपति प्रा.डा. धर्मकान्त बाँस्कोटालाई हटाउन सत्तासीन कांग्रेसको भ्रातृसंगठन नेपाल विद्यार्थी संघले तालाबन्दी गरिरहेको तर्क गर्छन् शिक्षाविद्हरू। कांग्रेसनिकट प्रजातान्त्रिक प्राध्यापक संघले पनि त्रिविका पदाधिकारी शैक्षिक सुधारमा असफल भएको आरोप लगाइरहेको छ। त्यसैकारण विभिन्न बहानामा त्रिविमा तालाबन्दी गरिएको छ। त्रिविमा तालाबन्दी गरिएको भन्दै कार्यकारी परिषद्‌को बैठक भदौ १० गते जमलस्थित एक होटलमा आयोजना गरियो। संघका कार्यकर्ताले होटलमै पुगेर बैठकमा हस्तक्षेप गरी कागजात नियन्त्रणमा लिए।&nbsp;</p>\r\n\r\n<h3 style=\"text-align: justify;\"><strong>जब प्रश्नपत्र दोहोरियो...&nbsp;</strong></h3>\r\n\r\n<p style=\"text-align: justify;\">तत्कालीन प्रधानमन्त्री केपी शर्मा ओलीले त्रिवि कुलपतिको हैसियतमा प्रा.डा. बाँस्कोटालाई २०७६ कात्तिक १७ गते उपकुलपति नियुक्त गरे। तर, उनको कार्यकाल सहज तरिकाले अघि बढ्न सकेको छैन। जहिल्यै तालाबन्दी भइरहेको छ।&nbsp;</p>\r\n\r\n<p style=\"text-align: justify;\">त्रिविमा पछिल्लो पटक प्रश्नपत्र निर्माणमा हेलचेक्र्याइँको विषय उठाएर संघले तालाबन्दी गरेको हो। गत जेठ १६ गते स्नातकोत्तर तेस्रो सेमेस्टरको पब्लिक इकोनोमिक्स विषयको प्रश्नपत्र गत वर्षकै हुबहु आयो। जेठ २३ मा स्नातकोत्तर पहिलो सेमेस्टरको इन्टरनेसनल पोलिटिकल साइन्स (अन्तर्राष्ट्रिय राजनीतिशास्त्र) विषयको प्रश्नपत्र पनि हुबहु सोधिएको थियो।</p>\r\n\r\n<p style=\"text-align: justify;\">असार २५ मा लिएको नेप्लिज सोसाइटी एन्ड पोलटिक्स विषयको परीक्षा पाँचौं सेमेस्टरको समाजशास्त्रको प्रश्न सोधेपछि रद्द भयो। असार २२ मा लिएको बीबीए छैटौं सेमेस्टरको अर्गनाइजेसन बीएभीआर विषयको प्रश्नपत्र पनि निजी कलेजले सञ्चालन गरेको प्रि–बोर्ड परीक्षाको प्रश्नपत्रसँग हुबहु मिलेको सार्वजनिक भएको थियो।&nbsp;</p>\r\n\r\n<p style=\"text-align: justify;\">यी घटनामा त्रिविका पदाधिकारीले छानबिन नगरेको भन्दै विद्यार्थीले आपत्ति जनाए। त्रिवि प्रशासनले प्रश्नपत्रमा लापरबाही गर्ने चार शिक्षकलाई कारबाही गर्‍यो। कार्यकारी परिषद् बैठकले प्रश्नपत्र हुबहु बनाउने शिक्षकलाई तीन वर्षसम्म त्रिविअन्तर्गतका कुनै पनि क्याम्पसमा पढाउन नपाउने र तीन वर्षसम्म कुनै पनि परीक्षामा संलग्न नगराउने गरी कारबाही गरिएको त्रिविद्वारा गत असार ३० मा जारी विज्ञप्तिमा&nbsp;उल्लेख छ।&nbsp;<br />\r\nतर, संघ प्रश्नपत्र हुबहु छाप्ने दोषीलाई कारबाही हुनुपर्ने र छानबिन प्रतिवेदन सार्वजनिक गरिनुपर्ने माग राख्दै आन्दोलनमा छ। त्रिवि नेवि संघ एकाइ सचिव योगेन्द्र रावल छानबिन समितिको&nbsp;प्रतिवेदन सार्वजनिक गरी दोषीलाई कारबाही&nbsp;गर्नुपर्ने बताउँछन्।</p>\r\n\r\n<p style=\"text-align: justify;\">‘प्रश्नपत्र दोहोरिएपछि त्रिविको हेलचेक्र्याइँविरुद्ध नेवि संघ आन्दोलनमा छ। छानबिन समिति गठन भयो। समितिले प्रतिवेदन बुझायो। निर्दोषलाई फसाउने दोषीलाई उम्काउने कार्य गरियो। यसविरुद्ध नेवि संघ आन्दोलनमा छ’, रावल भन्छन्, ‘प्रतिवेदन सार्वजनिक गर्नुको सट्टा त्रिविका पदाधिकारीले केही समूह हामीमाथि आक्रमण&nbsp;गर्न प्रयोग गरे।’</p>\r\n\r\n<h3 style=\"text-align: justify;\"><strong>बैठक किन होटलमा ?</strong></h3>\r\n\r\n<p style=\"text-align: justify;\">त्रिवि कार्यकारी परिषद्‌को बैठक यही भदौ १० गते जमलस्थित एक होटलमा बस्यो। उपकुलपति प्रा. डा. बाँस्कोटाले पदाधिकारीलाई विश्वविद्यालय प्रवेशमै अवरोध गरिएकाले बैठक होटलमा डाक्नुपरेको बताएका थिए। बैठकबाटै नेपाल विद्यार्थी संघ त्रिवि एकाइ समितिले परिषद्का कागजात नियन्त्रणमा लिएर शिक्षा विज्ञान तथा प्रविधिमन्त्री देवेन्द्र पौडेललाई बुझाएको थियो।&nbsp;</p>\r\n\r\n<p style=\"text-align: justify;\">त्रिवि पदाधिकारी, शिक्षक तथा कर्मचारीको नयाँ तलबमान निर्धारण, नेपाल कमर्स क्याम्पस मीनभवन पुँजीगत शीर्षक बजेट विनियोजन, विज्ञान तथा प्रविधि अध्ययन संस्थान डीनको कार्यालय प्रभावकारी कार्यसम्पादन, ई–बैंकिङलगायत सात एजेन्डामा छलफल गर्न बैठक बसेको थियो। त्यही बेला संघले कागजात नियन्त्रणमा&nbsp;लिएको थियो।</p>\r\n\r\n<h3 style=\"text-align: justify;\"><strong>कहिले कसको तालाबन्दी ?</strong></h3>\r\n\r\n<p style=\"text-align: justify;\">त्रिविमा गत माघ ६ देखि असार पहिलो सातासम्म झन्डै पाँच महिना अर्थात् १ सय ५० दिन तालाबन्दी भयो। आंशिक प्राध्यापक र नेवि संघले पदाधिकारीको कक्षमा तालाबन्दी गरेका थिए। आंशिक प्राध्यापकले समान कामको समान ज्याला&nbsp;पाउनुपर्ने भन्दै ताला लगाए।&nbsp;<img alt=\"\" src=\"https://bg.annapurnapost.com/uploads/media/nebisang-tu-tala-tribhiwan-univercity_20220831064552.jpg\" title=\"\" type=\"image/jpeg\" /></p>\r\n\r\n<p style=\"text-align: justify;\"><em><strong>नेपाल विद्यार्थी संघले त्रिविका उपकुलपतिको कार्यकक्षमा लगाएको ताला। तस्बिर : अशोक दुलाल</strong></em></p>\r\n\r\n<p style=\"text-align: justify;\">जनकपुरस्थित युथ क्याम्पसलाई बीसीए (ब्याचलर अफ कम्प्युटर एप्लिकेसन) कार्यक्रम सञ्चालनका लागि आफैंले दिएको सम्बन्धन आर्थिक लेनदेन नमिल्दा खारेज गरिदिएको आरोप लगाउँदै उक्त सम्बन्धन यथावत् राख्नुपर्ने माग गर्दै संघले ताला लगाएको थियो।&nbsp;</p>\r\n\r\n<p style=\"text-align: justify;\">त्रिविले उच्चस्तरीय छानबिन समिति गठन गर्ने प्रतिबद्धता जनाएपछि संघको ताला खोलियो। संघले नै पुनः प्रश्नपत्र हुबहु सोधेको भन्दै गत साउन ७ देखि तालाबन्दी गर्‍यो। जुन खोलिएको छैन।&nbsp;त्रिविमा करारमा कार्यरत प्राध्यापक र कर्मचारीलाई आन्तरिक प्रक्रियाबाट स्थायी गराउने तयारी भएपछि एमालेनिकट अनेरास्ववियुले २०७८ मंसिर १६ देखि एक महिनाजति उपकुलपति कार्यालयमा तालाबन्दी गरेको थियो।&nbsp;</p>\r\n\r\n<p style=\"text-align: justify;\"><strong>प्राध्यापक कुट्नेलाई भएन कारबाही</strong></p>\r\n\r\n<p style=\"text-align: justify;\">त्रिवि समाजशास्त्र विभागका उपप्राध्यापक प्रेम चलाउने २०७७ असोज २० मा विद्यार्थीको आक्रमणबाट घाइते भए। विभाग प्रमुख नियुक्तिका विषयमा कीर्तिपुरमा आन्दोलनका क्रममा चलाउने आक्रमणमा परेका हुन्। तर, दोषीलाई अहिलेसम्म पनि कारबाही नभएको पीडितको गुनासो छ।&nbsp;</p>\r\n\r\n<p style=\"text-align: justify;\"><strong>सरकारको नीति एउटा, व्यवहार अर्कै</strong></p>\r\n\r\n<p style=\"text-align: justify;\">२०७९/८० को बजेट वक्तव्यमा लेखिएको छ– ‘उच्च शिक्षाको अध्ययन अध्यापन कार्यलाई अनुसन्धानमा आधारित बनाउन त्रिभुवन विश्वविद्यालयलाई सेन्टर अफ एक्सिलेन्सका रूपमा विकास गरिनेछ।’</p>\r\n\r\n<p style=\"text-align: justify;\">नीति तथा कार्यक्रमअनुसार प्रक्रिया भने अघि बढ्न सकेको छैन। कारण हो, त्रिवि राजनीतिले थिलथिलो हुनु। त्रिविमा तालाका चाङ छन्। मुख्यतः तालाबन्दी गर्नेमा कांग्रेसनिकट नेपाल विद्यार्थी संघ, एमालेनिकट अनेरास्ववियु, माओवादी केन्द्रनिकट अखिल क्रान्तिकारी, एकीकृत समाजवादीनिकट अनेरास्ववियू, आंशिक र करार प्राध्यापक छन्। नेवि संघ, अखिल क्रान्तिकारी र अनेरास्ववियू&nbsp;सत्तारुढ दलनिकट छन्। झन्डै ३ सय दिनदेखि त्रिविमा तालाबन्दी हुँदा विश्वविद्यालयका पदाधिकारी त्रिविलाई प्राज्ञिक थलो कसरी बनाउने भन्नेतर्फ सोच्न पाएका छैनन्।&nbsp;</p>\r\n\r\n<blockquote>\r\n<p style=\"text-align: justify;\">पदाधिकारीको कार्यालयमा तालाबन्दी हुँदा देशभरका शिक्षक कर्मचारीलाई ४५ दिनदेखि तलब खुवाउन सकेका छैनौं । नीतिगत तथा प्रशासनिक काम द्रुतगतिमा हुन सकेको छैन ।<br />\r\n<span style=\"color:#B22222\"><strong>– प्रा.डा.शिवलाल भुसाल</strong></span>, रेक्टर, त्रिवि</p>\r\n</blockquote>\r\n\r\n<p style=\"text-align: justify;\">त्रिविको अवस्थाका विषयमा संसद्मा प्रश्न उब्जिएको छ। प्रतिपक्षी एमालेले त्रिविमा भइरहेको बेथिति हल गर्न सरकारसँग माग गरेको छ। प्रतिनिधिसभा बैठकमा सांसद प्रदीप ज्ञवालीले भनेका थिए, ‘संरक्षित गुन्डागर्दीबाट विश्वविद्यालय कुन अवस्थामा पुग्छ ?’ त्यसपछि सभामुख अग्निप्रसाद सापकोटाले सोमबार यथाशीघ्र समस्या हल गर्न सरकारलाई रुलिङ गरेका छन्।&nbsp;</p>\r\n\r\n<p style=\"text-align: justify;\">त्रिविमा तालाबन्दी हुँदा नीतिगत, प्रशासनिक निर्णयमा कठिनाइ भएको छ। विश्वविद्यालयका रेक्टर प्रा.डा.शिवलाल भुसाल प्रशासनिक काम द्रुत गतिमा हुन नसकेको बताउँछन्। ‘पदाधिकारीको कार्यालयमा तालाबन्दी हुँदा देशभरका शिक्षक कर्मचारीलाई ४५ दिनदेखि तलब खुवाउन सकेका छैनौं’, रेक्टर भुसालले अन्नपूर्ण पोस्ट्सित भने, ‘विकास निर्माण (भवनलगायत) कामको आर्थिक मसान्तमा पैसा फछ्र्योट गर्नुपर्ने हुन्छ। तालाबन्दीका कारण समयमा पेमेन्ट नहुँदा हर्जना तिर्नुपर्ने अवस्था आउन सक्ने भयो।’ समस्या सम्बोधनको पहल भए पनि निष्कर्ष ननिस्किएको उनको भनाइ छ।&nbsp;</p>\r\n\r\n<p style=\"text-align: justify;\">करिब ४ लाख २५ हजार विद्यार्थीले अध्ययन गर्दै आएको त्रिवि विद्यार्थी तथा खेलकुद निर्देशनालयका प्रमुख प्रा.पशुपति अधिकारीले जानकारी दिए। त्रिविमा रजिस्ट्रार कार्यालय, कर्मचारी प्रशासन महाशाखा, लेखा शाखा, (मानविकी, कृषि डिन कार्यालय)मा तालाबन्दी छ।<img alt=\"\" src=\"https://bg.annapurnapost.com/uploads/media/tribhiwan-univercity_20220831064552.jpg\" title=\"\" type=\"image/jpeg\" /></p>\r\n\r\n<p style=\"text-align: justify;\"><em><strong>कीर्तिपुरस्थित त्रिभुवन&nbsp;विश्वविद्यालय परिसर। तस्बिर :&nbsp;अशोक दुलाल</strong></em></p>\r\n\r\n<p style=\"text-align: justify;\">पूर्वउपकुलपति प्रा.डा.हीराबहादुर महर्जन त्रिविमा भइरहेको आन्दोलन नितान्त राजनीतिसँग जोडिएकाले राजनीतिक ढंगले समाधान गर्नुपर्ने बताउँछन्। भन्छन्, ‘त्रिविको आन्दोलन राजनीतिसँग सम्बन्धित छ। समस्याको दीर्घकालीन सम्बोधनका लागि सबै दलको चासो हुनुपर्छ।’</p>\r\n\r\n<p style=\"text-align: justify;\">त्रिविमा कार्यरत उपप्राध्यापक अवतार सुवेदी त्रिविमा पूर्वकर्मचारीबाट पदाधिकारी नियुक्ति प्रक्रिया नै गलत भएको बताउँछन्। ‘पूर्वकर्मचारी पदाधिकारी नियुक्ति गर्ने प्रवृत्ति खारेज गर्नुपर्छ। किनभने, पूर्वकर्मचारी उपकुलपति भइसकेपछि फर्केर विश्वविद्यालय जाँदैनन्’, सुवेदी भन्छन्, ‘कार्यरतबाट उपकुलपतिलगायत पदाधिकारी नियुक्ति गर्नुपर्छ। विश्वविद्यालय नबुझेको व्यक्ति नियुक्त गरेर समस्या आएको हो।’</p>\r\n\r\n<p style=\"text-align: justify;\">विश्वविद्यालयको समस्या सम्बोधन गर्न गम्भीर नभए विघटन हुन सक्ने उनको भनाइ छ। भन्छन्, ‘सबै खाले संरचना अस्तव्यस्त छन्। दीर्घकालीन समाधानका लागि शिक्षक, कर्मचारी, विद्यार्थीको तादात्म्य मिलाउनुपर्छ। मुख्य कुरा सिस्टममा समस्या देखियो। विद्यार्थीका जायज माग सम्बोधन गर्न विश्वविद्यालयले पनि पहलकदमी लिनुपर्छ।’</p>\r\n\r\n<p style=\"text-align: justify;\">एमालेनिकट त्रिवि अनेरास्ववियु इन्चार्ज मदन विष्ट वार्तामार्फत समस्याको निकास निकाल्नुपर्ने बताउँछन्। भन्छन्, ‘तालाबन्दीको बाटो रोज्नु विद्यार्थीको अहितमा हुन्छ। निजी संस्थालाई प्रश्रय पुग्छ।’</p>\r\n\r\n<p style=\"text-align: justify;\">त्रिवि अखिल (क्रान्तिकारी) अध्यक्ष प्रदीप भट्ट विश्वविद्यालय खुला छ, तालाबन्दी गर्न पाइँदैन भनेर आन्दोलन गर्ने बताउँछन्। भन्छन्, ‘विश्वविद्यालयलाई भयरहित वातावरणमा सञ्चालनमा आउन दिनुपर्छ।’&nbsp;</p>\r\n\r\n<p style=\"text-align: justify;\">एकीकृत समाजवादीनिकट अनेरास्ववियूका नेता टीकाराम भण्डारी त्रिविको समस्या सम्बोधन गर्न शिक्षा मन्त्रालयबाट उच्चस्तरीय समिति गठन गरिनुपर्ने बताउँछन्। भन्छन्, ‘तालाबन्दी गर्नुहुँदैन। समस्या समाधानका लागि पूर्वपदाधिकारीको नेतृत्वमा शिक्षा मन्त्रालयबाट समिति गठन गर्नुपर्छ।’</p>\r\n\r\n<p style=\"text-align: justify;\"><strong>उपकुलपतिले त्यसपछि मागे सुरक्षा</strong></p>\r\n\r\n<p style=\"text-align: justify;\">उपकुलपति प्रा.डा. बाँस्कोटाले गृह मन्त्रालयलाई पत्र लेख्दै सुरक्षाकर्मी माग गरेका छन्। उनले पत्रमा लेखेका छन्, ‘पदीय जिम्मेवारीले गर्दा दैनिक दिन कार्यालय र सार्वजनिक कार्यक्रममा समेत उपस्थित हँुदासमेत भौतिक रूपमा नै आक्रमण गर्ने संभावना भएकाले सो असुरक्षाबाट बच्नका लागि उपकुलपति, शिक्षाध्यक्ष र रजिस्ट्रारलाई दुई÷दुई जना निजी सुरक्षा अधिकृतको व्यवस्था गरिदिई शान्तिपूर्ण रूपमा काम कारबाही गर्ने वातावरण&nbsp;मिलाइदिनुहुन अनुरोध गर्छु।’</p>\r\n\r\n<p style=\"text-align: justify;\">त्रिविका पदाधिकारीहरू सदैव विश्वविद्यालयको कामकारबाहीमा खटिँदै आइरहने क्रममा विश्वविद्यालयको केन्द्रीय कार्यालयमा विभिन्न विद्यार्थी संघबाट लेटरप्याड प्रयोग गरी वा नगरी केही समूहको नामबाट तालाबन्दी गर्ने&nbsp;गरिएको उनको भनाइ छ।&nbsp;</p>\r\n\r\n<p style=\"text-align: justify;\">‘उपकुलपति, शिक्षाध्यक्ष र रजिस्ट्रारको कुर्सी तथा टेबुल जलाउने, बारम्बार कार्यकक्ष तोडफोड गर्ने, कर्मचारीहरूलाई मानसिक तनाव दिने उपकुलपति, शिक्षाध्यक्ष र रजिष्ट्रारलाई दैनिक दिन फोन गरी धम्काउने, गाली बेइज्जती गर्ने, सडकको बीच–बीचमा बसी आक्रमण गर्ने शैलीमा प्रस्तुत हुने, प्रचलित कानुनले निषेध गरेका शब्दहरू उल्लेख गरी म्यासेज गर्ने, कार्यालय प्रवेशमा निषेधजस्ता कार्य गर्ने र सोलाई निरन्तर दिँदै आएकाले पदाधिकारी गम्भीर रूपमा असुरक्षित भएको कुरा जानकारी&nbsp;गराउँछु’, उनी भन्छन्।</p>\r\n\r\n<p style=\"text-align: justify;\">त्रिवि देशका लागि आवश्यक पर्ने दक्ष प्राविधिक तथा अप्राविधिक जनशक्तिको व्यवस्थापन गर्ने प्रचलित कानुनले परिभाषित गरेको सार्वजनिक संस्था भए पनि दिनहुँ आक्रमण हुने गरेको उनको भनाइ छ। भन्छन्, ‘यस संस्थाका पदाधिकारीहरूले गर्ने हरेक काम कारबाही सार्वजनिक जवाफदेहीता भित्र पर्छन्। त्रिभुवन विश्वविद्यालयको ऐन, नियम र समय–समयमा नेपाल सरकार र यसअन्तर्गतका निकायबाट कानुनबमोजिम हुने निर्देशनलाई कार्यान्वयन गर्ने दायित्व र कर्तव्य भएका पदाधिकारीहरू हुन्।’&nbsp;</p>\r\n\r\n<p style=\"text-align: justify;\">त्रिविका सहकुलपतिसमेत रहेका शिक्षा विज्ञान तथा प्रविधिमन्त्री देवेन्द्र पौडेल त्रिविमा भइरहेको आन्दोलनको प्रकृति बेठीक रहेको बताउँछन्। भन्छन्, ‘आन्दोलनको प्रकृति बेठीक छ। तालाचाबी लगाउने कुराले विश्वविद्यालय सुधार हुन सक्दैन। विश्वविद्यालयलाई सेन्टर अफ एक्सिलेन्सका रूपमा विकास गर्ने योजना छ। त्रिविमा प्रश्नपत्र दोहोरिनु, शैक्षिक क्यालेन्डर लागू नहुनु समस्याका रूपमा रहेको छ। यसलाई समाधान गर्न वार्ता संवादको प्रक्रिया थाल्नुपर्छ। शैक्षिक&nbsp;क्रियाकलाप डिस्टर्व गर्नुभएन।’&nbsp;</p>\r\n\r\n<blockquote>\r\n<p style=\"text-align: justify;\">आन्दोलनको प्रकृति बेठीक छ। ताला लगाउने कुराले विश्वविद्यालय सुधार हुन सक्दैन। विश्वविद्यालयलाई सेन्टर अफ एक्सिलेन्सका रूपमा विकास गर्ने योजना छ। यो अभियानलाई कहीं कतैबाट असर पर्नुहुँदैन। त्रिविमा प्रश्नपत्र दोहोरिनु, शैक्षिक क्यालेन्डर लागू नहुनु समस्याका रूपमा छन्। यसलाई समाधान गर्न वार्ता प्रक्रिया थाल्नुपर्छ। शैक्षिक क्रियाकलाप डिस्टर्ब गर्नु भएन।<br />\r\n–<span style=\"color:#B22222\"><strong> देवेन्द्र पौडेल</strong></span>,मन्त्री, शिक्षा, विज्ञान तथा प्रविधि &nbsp;</p>\r\n</blockquote>\r\n\r\n<blockquote>\r\n<p style=\"text-align: justify;\">समस्या विद्यार्थीभन्दा पनि मालिकको हो। मालिक भनेका नेताहरू हुन्। जसले भ्रातृसंगठन बनाए। राजनीतिक नेतृत्वले विद्यार्थीलाई भ्रातृसंगठन बनाए। भ्रातृसंगठन भत्काउने मात्रै भए। सबै लुट्ने, कुट्ने, चुट्ने। नेतृत्वले चिन्तन गर्न सिकाएनन्। दोष नेताहरूको देख्छु। विद्यार्थीले इज्जत र पैसा खोज्छ। इज्जत मैले यो उपकुलपतिलाई थुनें भन्नेमा होइन भनेर ओरिन्टेसन दिनुपर्छ।<br />\r\n<span style=\"color:#B22222\"><strong>– प्रा.डा. विद्यानाथ कोइराला,</strong></span>&nbsp;शिक्षाविद्&nbsp;</p>\r\n</blockquote>\r\n\r\n<blockquote>\r\n<p style=\"text-align: justify;\">त्रिविको आन्दोलन राजनीतिसँग सम्बन्धित छ। समस्याको दीर्घकालीन सम्बोधनका लागि सबै दलको चासो हुनुपर्छ।<br />\r\n<span style=\"color:#B22222\"><strong>– प्रा.डा.हीराबहादुर महर्जन</strong></span>,पूर्वउपकुलपति, त्रिवि</p>\r\n</blockquote>"
    },
    "article_211734": {
        "title": "राजनीतिको अग्निपरीक्षामा महिला",
        "author": "भद्रा भण्डारी पराजुली",
        "content": "<p style=\"text-align: justify;\">मुलुक आमनिर्वाचनको पूर्वसन्ध्यामा छ। गठबन्धनबीच सिट बाँडफाँटको रस्साकस्सी चलिरहेकै छ। सत्तारूढ घटकमध्येको ठूलो दल नेपाली कांग्रेसले संघ तथा प्रदेश तहका सम्भावित उम्मेदवारहरूको नामावली केन्द्रीय समितिमा पठाउन आन्तरिक ‘सर्कुलर’ गरेको छ। यसले पनि निर्वाचनले छोपिसकेको छनक पाइन्छ। स्थानीय तहको निर्वाचनमै ‘गठबन्धन’ गरेर जनताका बीच अधिकांश स्थानमा जित हात पार्न सफल सत्तारूढ गठबन्धनलाई उक्त परिणामले उत्साहित बनायो। अर्कातिर तत्कालीन नेकपाका तर्फबाट प्रधानमन्त्री बनेका केपी शर्मा ओलीको दम्भ र संविधानकै&nbsp;बर्खिलापमा गरिएका कार्यले हालको गठबन्धन निर्माण बाध्यकारी भएको छिपेको छैन।</p>\r\n\r\n<p style=\"text-align: justify;\">निर्वाचनको सन्दर्भको सेरोफेरोमै मुलुक घुमिरहँदा अधिक चर्चाको विषय भनेको पार्टीले निर्वाचनमा प्रतिनिधि बनाएर पठाउने पात्रकै विषय हो। निर्वाचन एउटा जनताले कुन दललाई रुचाउँछन् भन्ने ‘जनमत संग्रह’ पनि हो। अग्निपरीक्षा भन्ने शब्दको उठानसँगै धार्मिक मान्यताका विषय जोडौं– पौराणिक मान्यताअनुसार लंकाका राजा रावणले ‘माता सीता’को अपहरण गर्न पुगे। करिब दुई वर्षसम्म सीता रावणकै नियन्त्रणमा थिइन्। रावणको हत्यापछि श्रीरामले सीतालाई अपहरणमुक्त गराए। लामो समयसम्म बन्धक बनाइएकी सीता रामको साथमा अयोध्या त आइन् तर उनको पवित्रता माथि भने समाजमा टिप्पणी सुरु भयो।</p>\r\n\r\n<p style=\"text-align: justify;\">सीता पूर्ववत् पवित्र र सत्यवती थिइन् भन्ने कुरामा मानिसमा विश्वास नै थिएन। तसर्थ, अयोध्याकी रानी स्वीकार्नुअघि समाजको टिप्पणीको जवाफ र प्रतिष्ठाका लागि सीताको पनि अग्निपरीक्षा लिने तहमा राम पुगे। अर्कातिर आफ्नो पवित्रता सावित गर्न सीता स्वयं पनि अग्निपरीक्षामा उत्रिन तयार भइन्। अर्कातिर धार्मिक ग्रन्थ स्वस्थानीको कथा पनि सबैजसोले सुनेकै हो। सात वर्षीया गोमा ब्राह्मणीको ७० वर्षका पतिसँग भएको विवाहको विषय आफैंमा दुःखद् छ। उता कालको मुखबाट श्रीमान्लाई फिर्ता ल्याउने माता सावित्रीको अग्निपरीक्षा आफैंमा कति खरो छ भन्ने अनुमान लगाउन कठिन छ।</p>\r\n\r\n<p style=\"text-align: justify;\">कौरवबाट वस्त्र हरणमा परेकी माता द्रौपदीको कथाअनुसार पनि पाँच पाण्डव अँगाल्नुपर्ने बाध्यकारी परिस्थिति आफैंमा अग्निपरीक्षाको उच्चतम रूप थियो। नेत्रहीन धृतराष्ट्रकी श्रीमती गान्धारीले आँखामा पट्टी लगाई श्रीमान्सरह जीवन जीउने अभियान र समर्पण आफैंमा अर्काे एउटा कठिन अग्निपरीक्षा थियो। माता कुन्ती अविवाहित थिइन् तर उनको कौमरीत्व माथि गम्भीर प्रश्न उठाइँदा उनले दिएको अग्निपरीक्षा आफैंमा दरिलो उदाहरण हो। तर, आज निर्मला पन्तहरू बलात्कारपछि हत्या गरिएका छन् भने निहारिकाहरू न्यायका निम्ति शरीर आत्मदाह गर्न उद्यत् छन्। यस्तो हुनु दुःखद् परिस्थिति निर्माण भइरहेको छ।</p>\r\n\r\n<p style=\"text-align: justify;\">अग्निपरीक्षामा महिला कसरी उत्रन सक्छन् भन्ने एउटा ‘जिउँदो’ उदाहरण हुन्, मंगलादेवी सिंह। १९८१ सालमा काठमाडौंमा जन्मेकी सिंहको १९९७ सालमा लौहपुरुष गणेशमान सिंहसँग विवाह भएको थियो। १९९७ असारमा विवाह भएका गणेशमान सिंह सोही कात्तिकमा प्रजापरिषद् काण्डका कारण जन्मकैदमा परे। सिंह जेल पर्नासाथ मंगलादेवी राणाविरोधी आन्दोलनमा सक्रिय भइन्। सक्रिय मात्र नभई २००४ सालमा काठमाडौंको म्हैपीमा भूमिगत रूपमा नेपाल महिला संघको स्थापना गरिन् उनले। महिलालाई संगठित गर्दै राणाविरोधी आन्दोलनमा सक्रिय पनि भइन् उनी। २००५ सालमा पद्मशमशेरका विरुद्ध असन्तोष प्रकट गर्दै उनी महिलाहरूको जुलुस लिएर राणाकै दरबार पुगिन्। त्यो थियो, मंगलादेवीको अग्निपरीक्षा।</p>\r\n\r\n<p style=\"text-align: justify;\">बीपी कोइरालाको सरकार २०१७ सालमा अपदस्त भयो। त्यसपछि मंगलादेवीलाई समेत पक्राउ गरी जेल हालियो। उनले पाँच वर्ष जेल जीवन र आठ वर्ष प्रवासी जीवन बिताइन्। राजा महेन्द्रको ‘कु’पश्चात् कालो झन्डा लिएर सडकमा उत्रिएकी स्वर्गीय शैलजा आचार्यको कांग्रेसमा छुट्टै इतिहास छ। धार्मिक गन्थमा उल्लेख भएका सीता, गोमा, द्रौपदी, गान्धारी, कुन्ती तथा नेपाली राजनीतिले प्रत्यक्ष भोगेका&nbsp;पात्रहरू हुन्। जसमा मंगलादेवी, शैलजा आदिमात्र नभई आगामी दिनमा नेपालका दर्जनौं यी र यस्ता नारी पात्रका बारेमा चर्चा हुने नै छ।</p>\r\n\r\n<p style=\"text-align: justify;\">पुनः आसन्न निर्वाचन र नेपाली राजनीतिक महिलाको अग्निपरीक्षाकै सन्दर्भ जोडौं। माथिका केही प्रतिनिधिमूलक उदाहरण मात्र हुन्। सत्तारूढ दल कांग्रेसले मात्र नभई अस्तित्वमा रहेका अन्य दलले पनि प्रत्यक्ष निर्वाचनमा महिला सहभागिता बढाएर ‘अग्निपरीक्षा’मा होमिन तयार महिलालाई बाटो खुला गर्नुपर्छ। दलहरू अहिले टिकट वितरणको पूर्वसन्ध्यामा नाम संकलनमा छन्। सानो उदाहरण, उसिनेर वा अम्लेट बनाएर वा पोच बनाएर जे गरेर खान पनि अन्डा नफुटाई सम्भव छैन। हामी महिला प्रतिनिधि पात्र पनि अग्निपरीक्षाका निम्ति सिधै जनताका बीच जान तयार छौं। त्यसका निम्ति दलले टिकटरूपी अन्डा फुटाउन जरुरी छ।<br />\r\nजनता र पार्टीले लिने अग्निपरीक्षामा उत्रिन पार्टीले जनताकै बीच पठाउनु पर्छ। सवाल आबद्ध राजनीतिक दलले हामीलाई जनताको बीच पठाउँछ या पठाउँदैन भन्ने पनि हुँदै होइन। सवाल त, हामी स्वयं पार्टी र जनताबीच पनि स्थानीय तहदेखि राष्ट्रिय मुद्दामा कति खरोसँग उत्रिन तयार छौं भन्ने नै हो। हामी आफू आबद्ध दललाई विश्वास दिलाउन चाहन्छौं– ‘हाम्रो थप अग्निपरीक्षा लिन जरुरी छैन।’ पार्टीले आधा आकाश ढाकेका महिलालाई जनताबीच पठाउन संविधानको बाध्यकारी प्रावधानको ३३ प्रतिशतको ‘त्यान्द्रो’ समाउन जरुरी छैन।</p>\r\n\r\n<p style=\"text-align: justify;\">५० प्रतिशतभन्दा ज्यादा मतदाता भएका महिला त्यति नै प्रतिशतमा जनताबीच पुगेर ‘जनताको आवाज’ संसद् र सरकार निर्माण गरेर सरकारबाटै पूरा गर्ने अग्निपरीक्षामा होमिन तयार छौं। दलहरूलाई चुनौती दिन खोजिएको होइन, दलले हामीलाई जनताबीच पठाउँदा त्यो चुनौतीलाई सहजरूपमा पार लगाउन सक्छौं भन्न खोजिएको हो। तर पनि महिला सक्षम छैनन्, महिलालाई अहिले नै धेरै सिट दिएर जनताबीच पठाउने बेला भएको छैन। यस्ता अप्रिय अभिव्यक्ति सुन्दै आएका महिला सिधै जनताबीच पुगेर संघीय गणतन्त्रात्मक संविधानको कार्यान्वयनसँगै जनताका जनजीविकामा साथ दिने ‘अग्निपरीक्षा’मा होमिन तयार छौं। तर, एउटा प्रश्न छ, ‘नेपाली राजनीतिक महिलाले कहिलेसम्म आफूलाई अग्निपरीक्षामा होमिराख्ने ?’</p>"
    },
    "article_211643": {
        "title": "सिद्धान्तबिनाको राजनीति",
        "author": "रमेशकुमार अधिकारी",
        "content": "<p style=\"text-align:justify\">महापुरुष महात्मा गान्धीले जीवनमा भूलवश पनि गर्न नहुने सात महापाप औंल्याएका थिए। ती सात महापाप यस प्रकार छन्– १) सिद्धान्तबिनाको राजनीति, २) चरित्रबिनाको ज्ञान, ३) काम नगरेर जोडेको धन, ४) नैतिकताबिनाको व्यवसाय, ५) त्यागबिनाको धर्म, ६) सचेतनाबिनाको आनन्द र ७) मानवताबिनाको विज्ञान। गान्धीले औंल्याएका यी सात महापापको सन्देश मानिसलाई पापकर्मबाट जोगिएर मनुष्य बन्ने अभिप्रेरणा दिएको रूपमा बुझ्न सकिन्छ।</p>\r\n\r\n<p style=\"text-align:justify\">अर्को शब्दमा, मानव जीवनलाई सधैं असत्य मिथ्याबाट शाश्वत सत्यको पथमा लाग्न निर्देशन दिएको रूपमा ग्रहण गर्न सकिन्छ। नेपालमा प्रतिनिधिसभा र प्रदेशसभाको निर्वाचन नजिकिँदै गरेको सन्दर्भमा देशको राजनीति गर्माइरहेको अवस्था छ। सत्तामा पुगेका राजनीतिक दलको सिद्धान्त र व्यवहारमा देखिएको भिन्नताउपर सञ्चार माध्यम र सामाजिक सञ्जालले लगातार खरो टिप्पणी गरिरहेका छन्। पछिल्लो ३०–३२ वर्षदेखि&nbsp;हालिमुहाली गरिरहेका शीर्षस्थ नेताहरूले घुमाइफिराइ आफू सत्तामा टिकिरहन आफ्नो राजनीतिक सिद्धान्त छाडेको जस्ता शब्दबाँण पनि बर्सिरहेका छन्।</p>\r\n\r\n<p style=\"text-align:justify\">नेपालले अवलम्बन गरेको राजनीतिक प्रणाली सही छ। यसो भन्नुको अर्थ राजनीति सही सैद्धान्तिक धरातलमा खडा छ। व्यवहारमा भने राजनीतिले आमजनताको भलाई र कल्याण हुनेभन्दा सीमित व्यक्ति वा वर्गको स्वार्थपूर्तिको साधन बनेको घटनाक्रमले पुष्टि गरिरहेका छन्। वर्तमान संविधानअन्तर्गत भएको पहिलो प्रतिनिधिसभा र प्रदेशसभाको निर्वाचनपश्चात् सुरुमा बनेको नेकपा एमालेको सरकार र हालको गठबन्धन सरकारको कार्यसम्पादनलाई हेर्दा उहाँहरू स्वयंले राम्रो ग¥यौं वा गरिरहेका छौं भन्नेबाहेक स्वतन्त्र रूपले प्रशंसा भएको पाइँदैन। बाहिरबाट हेर्दा सत्तारूढ दलका नेताका नातेदार, आफन्त र चरणभक्तहरू लाभान्वित हुने परिवेश मौलाउँदै गएको देखिन्छ। यस पृष्ठभूमिमा सिद्धान्तबिनाको राजनीति फस्टाउन थालेको अवस्था छर्लंग हुन्छ। जुन देश र नागरिकका लागि दुर्भाग्य हो।</p>\r\n\r\n<p style=\"text-align:justify\">राजनीतिमा सिद्धान्तको महŒव किन छ भने प्रथमतः सिद्धान्तको प्रतिपादन हजारौं टन रबलबाट रुवि प्रशोधन गरेजस्तै गरी हुन्छ। अत्यन्त सघन शोध र प्रयोगबाट सिद्धान्तको प्रतिपादन हुन्छ। कैयौं अनुमानित कारण र अपेक्षित परिणामका तथ्य र सूचनाहरूको विश्लेषण तथा संश्लेषण गरेर विकल्प विकास गरिन्छ। ती विकल्पहरूको परीक्षण गरेर श्रेष्ठ ठहरिएकालाई सिद्धान्तको रूपमा स्वीकार गरिन्छ। त्यसैले सिद्धान्त कालजयी हुन्छ। सिद्धान्तको स्वरूप आदर्श हुन्छ र गुण बहुजन हिताय हुन्छ। सिद्धान्तले नेतृत्वको विचार प्रवाहलाई निर्देशन गर्छ। सिद्धान्तकै आधारमा दलका नीति तथा कार्यक्रमको तर्जुमा गरिन्छ। यसै कारण राजनीतिमा सिद्धान्तको उच्च महŒव छ।</p>\r\n\r\n<p style=\"text-align:justify\">राजनीतिक दलहरूले सिद्धान्तबाट निर्दिष्ट भई दलको नामकरण, झन्डाको स्वरूप, नेतृत्व सोपान र निर्वाचन चिह्नको निर्धारण गर्ने गर्छन्। दलका नेता, कार्यकर्ता र साधारण सदस्यले आफ्नो दलको नाम, झन्डा, नेतृत्व र निर्वाचन चिह्नप्रति अगाध श्रद्धाभाव राख्छन्। दलको विधानको पालना गर्दै नेतृत्वमा पुग्ने भविष्य देखेर नै नागरिकहरू दलमा आबद्ध हुन्छन्। सरकारको कार्यपालिका र व्यवस्थापिकाका लागि हुने निर्वाचनले शासन व्यवस्थामा सरिक हुने अवसर दिने भएकाले दलको आबद्धता उज्ज्वल भविष्य निर्माणका आधारमा सदस्यहरूले हेर्ने गर्छन्।</p>\r\n\r\n<p style=\"text-align:justify\">कुनै पनि देशको राजनीतिको मूल चरित्र सो देशको संविधानले परिभाषित गरेको हुन्छ। यसरी परिभाषित गर्दा राजनीतिक सिद्धान्तका आयामहरूको चर्चा गरिएको हुन्छ। लोकतान्त्रिक देशमा राजनीतिका खेलाडी राजनीतिक दलहरू हुन्छन्। राजनीतिक दलहरूको जन्म पनि राजनीतिक सिद्धान्तमा आधारित भएर हुन्छ। त्यसैले चाहे देशको राजनीति होस् वा राजनीति दलहरू होउन्, सबैको जीवन जीवन्त बनाउने प्रमुख आधार सिद्धान्त हो। निःसन्देह देशको राजनीतिका सञ्चालक राजनीतिक दलहरू नै हुन्। यस सन्दर्भमा राजनीतिक दलहरूमा सैद्धान्तिक निष्ठा अटल रहनु पर्छ। राजनीतिक दलहरूको सैद्धान्तिक निष्ठाले नै दलका नेता तथा कार्यकर्ताहरूमा निष्ठा, नैतिकता, आचरण, कर्तव्य, जिम्मेवारी, जवाफदेहिताजस्ता चरित्रप्रधान पक्षहरू सबल हुन्छन्। लोकतन्त्र, लोकतान्त्रीकरण र लोकतान्त्रिक संस्कार सुदृढ हुन्छ।</p>\r\n\r\n<p style=\"text-align:justify\">लोकतन्त्रले आवधिक रूपमा आयोजना हुने निर्वाचनका माध्यमबाट राजनीतिक दललाई सत्तामा पुग्ने अवसर प्रदान गर्छ। सत्तामा पुगेको समयमा गरेको काम र परिणामका आधारमा जनताले आफ्नो अमूल्य मतमार्फत उनैलाई नवीकरण गर्ने वा नयाँ परिवर्तन गर्ने कार्य गर्छन्। लोकतन्त्रको यही सुन्दरताले सत्तामा पुग्ने नेता निरंकुश बन्न पाउँदैन। २०७२ असोज ३ मा वर्तमान नेपालको संविधान जारी हँुदा राजनीतिक दलका नेताहरूले नेपालमा विकास र समृद्धिको स्वर्णयुग सुरु हुने आश्वासन बाँडेको झलझली याद हुन्छ। एउटा सरकारको ठाउँमा तीन तीनवटा सरकारमार्फत जनताले सुरक्षा, न्याय र विकास पाउने भएकाले साँच्चिकै समृद्धिको नयाँ युग सुरु हुन्छ भन्ने कुरा पत्यारिलो लागेको थियो। २०७४ मा सम्पन्न तीनै तहको निर्वाचनमार्फत गठित सरकारले गरेका कामले भने जनता पटक्कै उत्साहित हुन सकेका छैनन्।</p>\r\n\r\n<blockquote>\r\n<p style=\"text-align:justify\">सत्तारूढ दलका नेताका नातेदार, आफन्त र चरणभत्ताmहरू लाभान्वित हुने परिवेश मौलाउँदै गएको देखिन्छ। यस पृष्ठभूमिमा सिद्धान्तबिनाको राजनीति फस्टाउन थालेको अवस्था छर्लंग हुन्छ। जुन देश र नागरिकका लागि दुर्भाग्य हो।</p>\r\n</blockquote>\r\n\r\n<p style=\"text-align:justify\">स्थानीय तहका लागि आयोजित पहिलो निर्वाचनबाट निर्वाचित पदाधिकारीले स्थानीय सरकार के हो भन्ने सिक्दासिक्दै अवधि सकिएको छ। प्रथमपटक निर्वाचित पदाधिकारीलाई संघीयता र स्थानीय सरकारको चुरो कुरो सिकाउन खासै ध्यान दिइएन। संघ सरकारले आफूलाई केन्द्र सरकारकै रूपमा राख्न रुचायो। सहअस्तित्व, सहकारिता र समन्वयको मर्म सिकाउन र प्रयोगमा ल्याउन रुचि देखाएन। दलहरूका केन्दीय नेताहरूले पनि पहिलो कार्यकालका पदाधिकारीलाई प्रशिक्षण दिएनन्। जसले गर्दा पहिलोपटक निर्वाचित जनप्रतिनिधिले जे जानेका थिए, त्यही गरे। कसैले राम्रो गरे, कसैले ठिकै गरे। जे भए पनि संघ र प्रदेश सरकारभन्दा राम्रो गरे। हाल स्थानीय तहको दोस्रो निर्वाचन सम्पन्न भएर नयाँ निर्वाचित जनप्रतिनिधिले स्थानीय सरकारको नेतृत्व गर्न सुरु गरेको अवस्था छ। यसपालि ठूला राजनीतिक दलहरूले आआफ्ना दलसम्बद्ध निर्वाचित प्रमुख उपप्रमुखलाई एकै स्थानमा भेला गराएर प्रशिक्षण दिएको अवस्था छ। यसलाई सकारात्मक मान्नु पर्छ। स्थानीय सरकार सरकारकै रूपमा चलुन् भन्ने हो। कसरी चल्ने हुन् त्यो भने भविष्यले बताउला।</p>\r\n\r\n<p style=\"text-align:justify\">प्रदेश सरकारको कुरा गर्दा संघीय सरकार परिवर्तन हुनासाथ प्रदेश सरकार पनि बदलिने अनपेक्षित अनुभव यसबीचमा भएको छ। संघ र प्रदेश सरकार स्थिर होउन् भन्ने जनताको चाहना राजनीतिक दलका नेताहरूले मिथ्या सावित गरिदिएका छन्। भविष्यतर्फ हेर्दा यही मंसिर ४ गते प्रतिनिधिसभा र प्रदेशसभाको निर्वाचन हुँदैछ। अहिले दलहरू जसरी पनि सत्ता कब्जा गर्ने रणनीतिमा लागेका देखिन्छन्। प्रत्येक दल स्वतन्त्र रूपले निर्वाचनमा सहभागी भएर जनताबाट पाउने मतका आधारमा आफ्नो हैसियत यकिन गर्नपर्नेमा सैद्धान्तिक धरातललाई लत्याएर राजनीतिक गठबन्धनमा दलहरू जोडिएका छन्। पहिले नै सिट भाग लगाएर निर्वाचनमा जाने तयारी गर्दैछन्। यसबाट जीवनभर आफ्नो पार्टी, झन्डा, निर्वाचन चिह्न र नेतृत्वप्रतिको अनुशासन भत्काएर शीर्ष तहले जुन निर्वाचन चिह्नमा भोट हाल्ने निर्देशन दिन्छन्, सोही निर्वाचन चिह्नमा भोट हाल्ने अवस्थामा गठबन्धन आबद्ध दलहरूले कसरत गर्दैछन्।</p>\r\n\r\n<p style=\"text-align:justify\">दृश्य कस्तो हुने देखिन्छ भने जीवनभर रुख चिह्नलाई सर्वस्व ठानेको कांग्रेसको सदस्यले गोलाकार भित्रको हँसिया हथौडा चिह्नमा भोट खसाउनु पर्नेछ। यस्तै, माओवादी केन्द्रको सदस्यले रुख चिह्नमा भोट हाल्नु पर्नेछ। यस्तो अवस्था हुनु भनेको पार्टीको विधान, झन्डा, निर्वाचन चिह्नप्रतिको आस्था र विश्वासदेखि विच्छेद भएर नेतृत्वको आज्ञापालक हुनुमात्र हो। हुन त दलहरूले यो अभ्यास गत स्थानीय तहको निर्वाचनमा पनि गरेका हुन्। त्यसबखत कार्यकर्ता तहमा अनिच्छापूर्वकको आज्ञाकारिता वा विद्रोहको मनोविज्ञान प्रकट भएको हो। यसलाई केन्द्रीय स्तरका शीर्ष नेताहरूले खास वास्ता गरेका छैनन्।</p>\r\n\r\n<p style=\"text-align:justify\">वास्तवमा राजनीतिक सिद्धान्तले दलका नेतालाई निष्ठाको राजनीति गर्न घचघच्याइरहेको हुन्छ। दलका नेताहरूमा सैद्धान्तिक विचलन हुँदा अरूबाट पाउने विश्वास गुम्ने खतरा रहन्छ। विश्वास सदा अटुट रहोस् भनेर नै सिद्धान्तबिनाको राजनीतिलाई महापाप भनिएको हो। नेपालका राजनीतिक दलहरूले सत्ताका निम्ति गरिरहेको गठबन्धनले नौलो चरित्र देखाउँदैछ। केन्द्रीय नेता सुरक्षित रहने र प्रदेश तथा&nbsp;स्थानीय तहका नेताहरूको नेतृत्वका लागि प्रतिपस्र्धा गर्ने अवसर अवरुद्ध पार्ने स्थिति बनाउँदै छ।</p>\r\n\r\n<p style=\"text-align:justify\">राजनीतिक दलभित्र व्यक्तिको नेतृत्व विकासमा पनि सिद्धान्तको उच्च महŒव हुन्छ। व्यक्ति सिद्धान्तनिष्ठ हुँदा निजको चरित्र असल र क्षमता अब्बल हुन्छ। फलस्वरूप सेवाभाव प्रबल हुन्छ। अध्ययनशील दैनिकी हुन्छ। भविष्य निर्माणको चिन्तन हुन्छ। सधैं सकारात्मक ऊर्जा प्रवाह हुन्छ। जीवनलाई एक साहसी खेलको रूपमा ग्रहण गर्ने स्वभाव बन्छ। सन्तुलित जीवन जिउने आदत बस्छ। स्वयंको नवीकरण गर्ने बानी हुन्छ। सिद्धान्त, दर्शन, नीति, विचार, कार्यक्रमका माध्यमबाट राजनीति जीवन्त भइरहनु पर्छ। राजनीतिमा प्राण भर्ने उल्लेखित तŒवहरू डगमगाउँदा राजनीति पिँध नभएको लोटाजस्तो ढुलमुल भइरहन्छ। मूल्यमान्यता हराउँछन्। आस्था घट्छ। विश्वास गुम्छ।</p>\r\n\r\n<p style=\"text-align:justify\">राजनीतिका प्रणेताहरूले सिद्धान्त र दर्शनलाई दरिलो गरी परिभाषित गरेका हुन्छन्। राजनीतिमा नीति र नेतृत्वको सर्वोपरि महŒव हुन्छ। नीति र नेतृत्व अभिप्रेरित हुने आधार सिद्धान्त र दर्शन हो भने लोकप्रिय हुने आधार विचार र कार्यक्रम हो। राजनीतिक दलहरूले आफ्ना कार्यकर्ता तथा सदस्यहरूलाई अरू दलको निर्वाचन चिह्नमा मतदान गर्ने निर्देशन दिन उन्मुख भइरहँदा गीता तृतीय अध्यायको ३५औं श्लोकमा रहेको ‘स्वधर्मे निधनं श्रेयः परधर्मो भयावहः’ को स्मरण हुन्छ। हुन त सन्दर्भ फरक छ तर आसय भने मिल्छ। अर्थात् जीवनभर दृढ रहेको निर्वाचन चिह्न छोडेर अरूको निर्वाचन चिह्नमा मतदान गर्ने अवस्था आउनु भनेको भयावहको संकेत हो। अतः प्रत्येक राजनीतिक दल एक्लाएक्लै रूपमा जनताको अभिमतले परीक्षण हुने कुरा नै राजनीतिमा सिद्धान्तको परिपालना हो।</p>"
    },
    "article_211534": {
        "title": "एमाले केन्द्रीय कमिटीको बैठक : राजनीतिक प्रतिवेदनमाथि समूहगत सुझाव दिन सुरु",
        "author": "अन्नपूर्ण",
        "content": "<p style=\"text-align:justify\"><strong>काठमाडौं</strong> : नेकपा एमाले केन्द्रीय कमिटीको बैठक सुरु भएको छ। शुक्रबारको बैठकमा पार्टी अध्यक्ष केपी शर्मा ओलीले राजनीतिक प्रतिवेदन र उम्मेदवार चयनका लागि प्रस्तावित मापदण्डको बारेमा&nbsp;छलफल गर्न विभिन्न नौ समूह विभाजन गरिएको थियो।&nbsp;</p>\r\n\r\n<p style=\"text-align:justify\">आजको बैठकमा ९ वटा समूहकातर्फबाट राजनीतिक प्रतिवेदनमाथि सुझावहरू राख्ने क्रम सुरु भएको एमाले प्रचारविभाग उपप्रमुख विष्णु रिजालले जानकारी दिए।&nbsp;</p>\r\n\r\n<p style=\"text-align:justify\">शुक्रबार अध्यक्षको राजनीतिक प्रतिवेदनका साथै सल्लाहकार परिषद्को प्रतिवेदन, अनुशासन आयोगको प्रतिवेदन, लेखा आयोग र निर्वाचन आयोगको तर्फबाट प्रतिवेदन पेस गरिएको हो।</p>\r\n\r\n<p style=\"text-align:justify\">विपक्षी दल एमालेले ‘भागबन्डा नमिले सत्ता गठबन्धन कुनै पनि बेला भत्किने’र नयाँ गठबन्धन बन्ने निष्कर्ष निकालेको छ। अध्यक्ष ओलीद्वारा केन्द्रीय कमिटीमा शुक्रबार प्रस्तुत राजनीतिक प्रतिवेदनमा सैद्धान्तिक धरालतबिना बनेकाले गठबन्धन भत्किने अनुमान गरिएको छ। ‘भागबन्डा नमिल्नासाथ भोलि कुनै पनि बेला गठबन्धन भत्किने, नयाँ गठबन्धनको प्रयास हुने र राजनीतिमा फोहोरी र विकृति अभ्यासको पुनरावृत्ति हुने स्पष्ट छ,’ओलीको प्रतिवेदनमा छ।<img alt=\"\" src=\"https://bg.annapurnapost.com/uploads/media/uml-central-commiti_20220827121811.jpg\" title=\"\" /></p>\r\n\r\n<p style=\"text-align:justify\">प्रतिवेदनमा पुँजीवाद र समाजवादका पक्षधर शक्तिबीच धुव्रीकरण हुनुपर्ने आवश्यकता औंल्याएको छ। ‘राजनीतिक धु्रवीकरणको प्रक्रियालाई तीव्रता दिँदै अन्य पार्टीबाट सक्दो पार्टी प्रवेश गराउने नीति लिने’, प्रतिवेदनमा भनिएको छ– ‘खासगरी निर्वाचन क्षेत्रको शक्ति सन्तुलनका आधारमा प्रतिस्पर्धाको अवस्था रहेको ठाउँमा जित सुनिश्चित गर्न र हामी अगाडि रहेको ठाउँमा जितलाई कायम गर्न पार्टी प्रवेशलाई ठोस र मूर्त योजना बनाई कार्यान्वयन गर्ने।’&nbsp;</p>\r\n\r\n<p style=\"text-align:justify\">बहुमतका लागि करिब १६ प्रतिशत मत अपुग रहेको भन्दै ओलीले यसलाई वृद्धि गर्न ठोस योजना साथ अगाडि बढ्नुपर्ने प्रतिवेदनमा उल्लेख गरेका छन्। १९ पृष्ठ लामो राजनीतिक प्रतिवेदनमा ओलीले गठबन्धन सरकारलाई ‘दलाल र पुँजीवादको संरक्षक र सेवक’ भनी परिभाषित गरेका छन्। गठबन्धन सरकार बनेको १३ महिनामा एकपछि अर्को संकट थपिँदै गएको एमालेको आरोप छ।[related_news]</p>"
    },
    "article_211532": {
        "title": "पद प्राप्तिका लागि मात्र राजनीति नगरौं : गुरुङ",
        "author": "भवानी अधिकारी (स्याङ्जा)",
        "content": "<p style=\"text-align: justify;\"><strong>स्याङ्जा </strong>: नेपाली कांग्रेसका केन्द्रिय उपसभापति धनराज गुरुङ्ले पद प्राप्तिका लागि मात्र राजनीति गर्न नहुने बताएका छन्। कांग्रेस स्याङ्जाद्धारा आयोजित ‘जनतासँग नेपाली काँग्रेस’अभियान कार्यक्रममा उपसभापति गुरुङले राजनीति गर्नेले राष्ट्र र नागरिकका हितमा काम गर्न प्रतिवद्ध हुनुपर्ने बताएका हुन्।</p>\r\n\r\n<p style=\"text-align: justify;\">‘जनताका साथले मात्र मुलुकका ठूल्ठूला आन्दोलन सफल भएका हुन्, राणादेखि निरंकुश शासन व्यवस्था र गणतन्त्र ल्याउनसम्म नागरिककै महत्वपूर्ण योगदान छ।’ उनले भने, ‘मुलुकको आजका आवश्यकता र नागरिक हितका पक्षमा काम गर्न प्रतिबद्धता भएमात्र राजनीति सफल हुन्छ।’&nbsp;</p>\r\n\r\n<p style=\"text-align: justify;\">नागरिकका घर घरमा पुगेर नागरिकका गुनासा सुन्न समेत उनले सुझाव दिए। आउँदो निर्वाचनमा सबैले मिलेर पार्टीलाई जिताउनुपर्नै बताए। उनले सबै जनताका मन जितेर काम गर्न सुझाव दिए।<br />\r\n‘नेताका मात्र गुनासा सुन्ने हो भने नेपाली कांग्रेस लक्ष्यमा पुग्न सक्दैन। लक्ष्यमा पुग्नका लागि घरघरमा पुगेर वीपीका विचार र कांग्रेसका एजेण्डा बुझाउनैपर्छ। तब मात्र मंसिर ४ पछि नेपाली कांग्रेस पहिलो ठूलो पार्टी बन्छ।’ गुरुङको भनाई छ।&nbsp;</p>\r\n\r\n<p style=\"text-align: justify;\">&nbsp;नेपाली कांग्रेसले संघिय तथा प्रादेशिक निर्वाचनलाई लक्षित गरेर स्थानीय टोल टोलका नागरिकसम्म पुग्नेगरी अभियान सञ्चालन गर्ने भएको हो। पहिलो चरणको अभियान २ सातासम्म सञ्चालन हुनेछ।&nbsp;<br />\r\nजिल्लाका ११ वटै स्थानीय तह र ९७ वटै वडा र टोल सम्म पुग्ने गरी सुरु गरिएको उपसभापति केदार काफ्लेले जानकारी दिए।&nbsp;</p>\r\n\r\n<p style=\"text-align: justify;\"><br />\r\n&nbsp;</p>"
    },
    "article_211489": {
        "title": "एमाले केन्द्रीय कमिटी बैठक : केपी ओलीले प्रस्तुत गरे राजनीतिक प्रतिवेदन",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong>&nbsp;नेकपा एमालेको केन्द्रीय कमिटी बैठकमा पार्टी अध्यक्ष केपी शर्मा ओलीले राजनीतिक प्रतिवेदन पेस गरेका छन्।</p>\r\n\r\n<p style=\"text-align: justify;\">पार्टी कार्यालयमा बसेको बैठकको पहिलो दिन पार्टी अध्यक्षको राजनीतिक प्रतिवेदनका साथै सल्लाहकार परिषद्को प्रतिवेदन, अनुशासन आयोगको प्रतिवेदन, लेखा आयोग र निर्वाचन आयोगको तर्फबाट प्रतिवेदन पेस गरिएको हो।</p>\r\n\r\n<p style=\"text-align: justify;\">त्यस्तै बैठकमा आगामी निर्वाचनमा उम्मेदवार चयनका लागि तयार गरिएको मापदण्डको प्रस्ताव पनि पेस गरिएको छ। निर्वाचनमा भएका अन्तर्घात् छानविन गर्नका लागि गठित कार्यदलले प्रतिवेदनका बारेमा जानकारी गराएको प्रचार विभाग उपप्रमुख विष्णु रिजालले जानकारी दिए।</p>\r\n\r\n<p style=\"text-align: justify;\">त्यस्तै पार्टीको तेस्रो केन्द्रीय कमिटी बैठकपछि भएका निर्णयहरुलाई पनि बैठकले अनुमोदन गरेको छ। बैठकले पार्टी कामलाई अघि बढाउनका लागि नियमावली बनाउन खगराज अधिकारीको संयोजकत्वमा कार्यदल गठन गरेको छ भने केन्द्रीय सदस्यमा मनोनित भएका चार जनालाई सपथ र कार्यविभाजन गरिएको रिजालले बताए।</p>\r\n\r\n<p style=\"text-align: justify;\">उनले सबै घेराबन्दीलाई चिर्दै एमालेलाई बहुमतमा पुर्‍याउन र निर्वाचनको रणनीतिबारे बैठकले गम्भीररुपमा छलफल गर्ने जिकिर गरे। सबै प्रतिवेदनमाथि छलफल गरी सुझाव पेस गर्न विभिन्न ९ वटा समिति बनाइएको रिजालले जानकारी दिए।</p>\r\n\r\n<p style=\"text-align: justify;\">एमाले केन्द्रीय कमिटी शनिबार बिहान साढे १० बजे पुन बस्ने र ९ वटा समितिले आफ्नो सुझाव प्रतिवेदन पेस गर्ने एमालेले जनाएको छ।</p>"
    },
    "article_211304": {
        "title": "कर्मचारी र शिक्षकलाई बालेन्द्रको निर्देशन : तत्काल राजनीतिक आबद्धता त्याग्नुस्, नत्र कारबाही हुन्छ",
        "author": "अन्नपूर्ण",
        "content": "<p style=\"text-align:justify\"><strong>काठमाडौं </strong>: काठमाडौं महानगरपालिकाले शिक्षक तथा कर्मचारीलाई तत्काल राजनीतिक दलको&nbsp;आबद्धता त्याग्न निर्देशन दिएको छ। महानगरका मेयर बालेन्द्र शाहले बुधबार एक एक विज्ञप्ति जारी गर्दै महानगरपालिका अन्तर्गतका शिक्षक तथा कर्मचारीलाई राजनीतिक आबद्धता नत्यागे कानुनअनुसार कारबाही गर्ने चेतावनी दिएका हुन्।</p>\r\n\r\n<p style=\"text-align:justify\">उनले काठमाडौं महानगरपालिकाको कार्यक्षेत्र भित्र सुशासन प्रबर्द्धन गर्नको लागि महानगर अन्तर्गतका शिक्षक तथा कर्मचारीहरु कुनै पनि राजनीतिक दल, भातृ संस्था वा सुवेच्छुक संस्थाको सदस्य हुनु कानून सम्मत नहुने स्पष्ट पारेका छन्। विज्ञप्तिमा भनिएको छ, ‘काठमाडौं महानगरपालिका अन्तर्गतका शिक्षक तथा कर्मचारीलाई दलिय आबद्धतासंग सम्बन्धित कुनै पनि प्रकारको सदस्यता नदिन वा सदस्यता दिएको भए रद्द गर्न सम्बन्धित राजनीतिक दल, भातृ संस्था वा सुवेच्छुक संस्थालाई हार्दिक अपिल गरिन्छ। राजनीतिक दल, भातृ संस्था वा सुवेच्छुक संस्थाको सदस्यको रुपमा राजनीतिक आवद्धता कायम राखेको भएमा काठमाडौं महानगरपालिका अन्तर्गतको शिक्षक तथा कर्मचारीले त्यस्तो आवद्धता तत्काल त्याग गरी कानूनको परिपालना गर्न यसै विज्ञप्ती मार्फत सूचित गरिन्छ।’</p>\r\n\r\n<p style=\"text-align:justify\">शाहले काठमाडौं महानगरपालिकाको कुनै पनि कर्मचारीले राजनीतिक दल वा संगठनको सदस्यता लिन, राजनीतिक क्रियाकलापमा संलग्न हुन वा अन्य कुनै पनि राजनीतिक गतिविधिमा भाग लिन नपाइने व्यवस्था काठमाडौं महानगरपालिका कर्मचारी सेवा ऐन, २०७७ को दफा ४५ ले पनि गरेको स्मरण गराएका छन्।&nbsp; ‘राजनीतिक दल सम्बन्धी ऐन, २०७३ को दफा १४ को उपदफा (२) को खण्ड (ग) ले नेपाल सरकार, प्रदेश सरकार वा स्थानीय तहको स्वामित्व वा नियन्त्रणमा रहेको संस्थाको बहालवाला प्राध्यापक, शिक्षक वा कर्मचारीलाई कुनै पनि राजनीतिक दलले सदस्यता दिन नहुने व्यवस्था गरेको छ। उक्त कानून कार्यान्वयन गर्नको लागि अजित भण्डारी विरुद्ध प्रधानमन्त्री तथा मन्त्रिपरिषद्को कार्यालय समेत भएको (मुद्दा नं. ०७८–WO–०४०८) मुद्दामा उच्च अदालत पाटनबाट मिति २०७९।२।४ मा परमादेश समेत जारी भएको छ।’ विज्ञप्तिमा भनिएको छ,‘काठमाडौं महानगरपालिकाको कुनै पनि कर्मचारीले राजनीतिक दल वा संगठनको सदस्यता लिन, राजनीतिक क्रियाकलापमा संलग्न हुन वा अन्य कुनै पनि राजनीतिक गतिविधिमा भाग लिन नपाइने व्यवस्था काठमाडौं महानगरपालिका कर्मचारी सेवा ऐन, २०७७ को दफा ४५ ले पनि गरेको छ। उक्त कानूनी व्यवस्था तथा सम्मानीत उच्च अदालत पाटनको आदेशको परिपालना गर्नु गराउनु काठमाडौं महानगरपालिकाको साथसाथै प्रत्येक राजनीतिक दल, भातृ संस्था वा सुवेच्छुक संस्था तथा महानगरपालिका अन्तर्गतका शिक्षक तथा कर्मचारीको दायित्व हो। ’</p>\r\n\r\n<p style=\"text-align:justify\">मेयर शाहले महानगरपालिका अन्तर्गतका शिक्षक तथा कर्मचारी कुनै दलमा आबद्दता देखेमा balen4mayor@gmail.com मा इमेल गर्न &nbsp;अनुरोध गरेका छन्।&nbsp;</p>\r\n\r\n<p><iframe allow=\"autoplay; clipboard-write; encrypted-media; picture-in-picture; web-share\" allowfullscreen=\"true\" frameborder=\"0\" height=\"272\" scrolling=\"no\" src=\"https://www.facebook.com/plugins/post.php?href=https%3A%2F%2Fwww.facebook.com%2FbalenOfficial%2Fposts%2Fpfbid0Prp8YX47mjRatJtzhvwbFNQumeJFQrFDPYGtWpu5Xz1JFm6wakYfJvzTmUBnmJhQl&amp;show_text=true&amp;width=500\" style=\"border:none;overflow:hidden\" width=\"500\"></iframe></p>"
    },
    "article_211246": {
        "title": "राजनीतिमा उमेर हदबन्दी",
        "author": "अञ्जु कार्की",
        "content": "<p style=\"text-align: justify;\">सरकारले मंसिर ४ गतेका लागि निर्वाचनको मिति घोषणा गरेको साँझ एक जना मित्रले राखेको सामाजिक सञ्जालको स्टाटसमा आँखा गयो। उनले लेखेका थिए– अबको चुनावमा ५० वर्ष उमेर कटेका उम्मेदवारलाई भोट नदिँदा कसो होला ?’ उनले मनमा जे आयो त्यही कुरा राखेका होलान् कि ? सोची विचार गरी विश्लेषणका आधारमा यो कुरा राखेका होलान् ? भन्ने खुल्दुली भयो। आफ्नै देशका प्रधानमन्त्रीको इतिहास र कार्यकाल दोहोर्‍याएर हेर्ने चाहना जाग्यो।</p>\r\n\r\n<p style=\"text-align: justify;\">भीमसेन थापालाई पहिलो प्रधानमन्त्री मान्दा नेपालको इतिहासमा हालसम्म ३९ जना प्रधानमन्त्रीहरूको सूची छ। शासकीय स्वरूप तथा प्रधानमन्त्रीको भूमिका एवं अधिकारका दृष्टिले भीमसेन थापादेखि माथवरसिंह थापासम्मको अवधिलाई पहिलो कालखण्ड मान्न सकिन्छ। जंगबहादुर राणादेखि मोहनशमशेर राणासम्मको अवधिलाई दोस्रो कालखण्ड मान्न सकिन्छ। मातृकाप्रसाद कोइरालादेखि बीपी कोइरालासम्मको अवधिलाई तेस्रो कालखण्ड मान्न सकिन्छ। सूर्यबहादुर थापादेखि मरिचमान सिंहसम्मको अवधिलाई चौथो कालखण्ड मान्न सकिन्छ। कृष्णप्रसाद भट्टराईदेखि गिरिजाप्रसाद कोइरालासम्मको अवधिलाई पाँचौं कालखण्ड मान्न सकिन्छ। पुष्पकमल दाहाल प्रचण्डदेखि हालसम्मको अवधिलाई छैटौं कालखण्ड मान्न सकिन्छ।</p>\r\n\r\n<p style=\"text-align: justify;\">भीमसेन थापाभन्दा अगाडि त राज्यको सबै साधनस्रोत एकीकरणका क्रममा नै खर्च भएको थियो। त्यसैले यो कालखण्डमा देशको विकास भएन। देशले प्रगति गरेन भन्ने कुरा जायज हुँदैन। भीमसेन थापाका पालामा भएको सुगौली सन्धि पछि एकीकरण अभियान पूर्णविराम लाग्यो। त्यसपछि मुलुकमा विकास निर्माण तथा सुशासनको युग सुरु हुनुपर्ने थियो। तर सत्तामा बसेर मोजमस्ती गर्ने बाहेक पहिलो कालखण्डमा खासै काम भएन।&nbsp;</p>\r\n\r\n<p style=\"text-align: justify;\">यो कालखण्डमा यतिविधि बेथिति देखियो कि कुनै पनि प्रधानमन्त्री आफ्नो कालगतिले मर्न पाएनन्। सबै प्रधानमन्त्रीको दर्दनाक हत्या भयो। यद्यपि यो कालखण्डको करिब ३० वर्ष भीमसेन थापाले एकलौटी रूपमा मुलुक चलाउने सौभाग्य पाएको इतिहासमा उल्लेख छ। उनी ३१ वर्षको उमेरमा प्रधानमन्त्री बनेका थिए। इच्छा शक्ति तथा दूरदृष्टि राख्न सकेको भए भीमसेन थापाले मुलुकको विकासको जग बसाउन सक्ने सुवर्ण अवसर थियो। तर सत्ता भनेकै मोजमस्तीको लागि हो भन्ने दृष्टिकोणबाट भीमसेन थापा मुक्त हुन सकेनन्।</p>\r\n\r\n<p style=\"text-align: justify;\">जंगबहादुर राणाको उदयसँगै प्रधानमन्त्री पद नै सर्वेसर्वा बन्यो। जंगबहादुर राणाले आफ्नो पारिवारिक शासनको सुरुवात गरे। २९ वर्षको उमेरमा प्रधानमन्त्री बनेका जंगबहादुर राणाले केही उल्लेखनीय काम गरेको देखिन्छ। तर उनका पारिवारिक उत्तराधिकारीले मोजमस्तीबाहेक केही गरेनन्। ३१ वर्षको उमेरमा प्रधानमन्त्री बनेका चन्द्रशमशेर राणा नेपालको इतिहासमै सबैभन्दा लामो अवधि शासन गर्ने पात्रमा गनिन्छन्। अब राणा शासनको अन्त्य पछिको कुरा गरौं। ४१ वर्षको उमेरमा प्रधानमन्त्री बनेका मातृकाप्रसाद कोइराला पूर्णतः असफल भए। टंकप्रसाद आचार्य ४३ वर्षको उमेरमा प्रधानमन्त्री बने। डा. के आई सिंह ४१ वर्षको उमेरमा प्रधानमन्त्री बने। यी दुवै जनाले सिंहदरबारमा आफ्नो फोटो झुन्ड्याउनेबाहेक खासै केही गर्न सकेनन्। ५५ वर्षको उमेरमा प्रधानमन्त्री बनेका सुर्वणशमशेर राणा र त्यसपछि ४५ वर्षको उमेरमा प्रधानमन्त्री बनेका वीपी कोइराला इतिहासमा उल्लेख गर्न लायक केही काम गर्न सफल भएको देखिन्छ।</p>\r\n\r\n<p style=\"text-align: justify;\">२०१७ साल पुस १ गतेको शाही घोषणापछि मुलुकको शासन सत्ताको सम्पूर्ण प्राधिकार राजामा पुग्यो। त्यतिबेला राजा महेन्द्रको उमेर ४० वर्षको थियो। तर नाम मात्रैको भए पनि प्रधानमन्त्रीको प्रावधान भने पञ्चायतकालमा पनि थियो। पञ्चायतकालमा ६ जना प्रधानमन्त्री बने। पञ्चायतकालका पहिलो प्रधानमन्त्री बन्दा सूर्यबहादुर थापा ३८ वर्षका मात्रै थिए। दोस्रो प्रधानमन्त्री डा. तुलसी गिरी ३९ वर्षका थिए। कीर्तिनिधि विष्ट ४३ वर्षका थिए। नगेन्द्रप्रसाद रिजाल ४५ वर्षमा प्रधानमन्त्री बने। लोकेन्द्र्बहादुर चन्द ४६ वर्षका थिए। मरिचमान सिंह ४८ वर्षका थिए। २०२८ सालमा राजगद्दीमा चढ्दा वीरेन्द्रको उमेर २६ वर्षको मात्रै थियो।</p>\r\n\r\n<p style=\"text-align: justify;\">२०४६ सालमा बहुदलीय व्यवस्था स्थापनापछिको अवस्था हेर्ने हो भने कृष्णप्रसाद भट्टराई ६७ वर्षको उमेरमा प्रधानमन्त्री बने। गिरिजाप्रसाद कोइराला ६९, मनमोहन अधिकारी ७२, शेरबहादुर देउवा ४८ वर्षको उमेरमा प्रधानमन्त्री बने। यो कालखण्डका चार प्रधानमन्त्रीहरूमध्ये ४८ वर्षीय देउवाको कार्यकाललाई सबैभन्दा खराब मानिन्छ।&nbsp;</p>\r\n\r\n<p style=\"text-align: justify;\">७२ वर्षीय मनमोहन अधिकारीको कार्यकाललाई भजाएर अहिले पनि एमाले मुलुकको सबैभन्दा ठूलो पार्टीका रूपमा दर्ज छ।</p>\r\n\r\n<p style=\"text-align: justify;\">२०६५ सालमा गणतन्त्र स्थापनापछिको कालखण्डलाई हेर्ने हो भने पुष्पकमल दाहाल प्रचण्ड ५५ वर्षको उमेरमा प्रधानमन्त्री बने। माधव नेपाल ५८, झलनाथ खनाल ६२, डा. बाबुराम भट्टराई ५७, खिलराज रेग्मी ६३, सुशील कोइराला ७६ र केपी शर्मा ओली ६६ वर्षको उमेरमा प्रधानमन्त्री बने। यो कालखण्डका उल्लेखित ७ जना प्रधानमन्त्रीको कार्यकाल मूल्यांकन गर्ने हो भने ५५ वर्षका प्रचण्डको सबैभन्दा खराब देखिन्छ भने ७६ वर्षीय सुशील कोइरालाको उत्कृष्ट देखिन्छ। भीमसेन थापादेखि अहिलेसम्मका प्रधानमन्त्रीहरूको उमेर विश्लेषण गर्ने हो भने अधिकांश ५० वर्षभन्दा कम उमेरमा प्रधानमन्त्री बनेका छन्। विसं १८६३ देखि २०४६ सालसम्मको १ सय ८३ वर्षको कालखण्डमा त ५० वर्ष नाघेका व्यक्ति प्रधानमन्त्री बनेको इतिहास अपवादमा मात्रै देखिन्छ। यो १ सय ८३ वर्षमध्ये करिब ५ वर्ष जति मात्रै गरे होलान् ५० वर्षभन्दा बढी उमेरमा प्रधानमन्त्री बनेका व्यक्तिहरूले शासन। अधिकांश अर्थात ९५ प्रतिशतभन्दा बढी समय ४० वर्षभन्दा&nbsp;कम उमेरमा प्रधानमन्त्री तथा राष्ट्रप्रमुखको बागडोर सम्हालेको देखिन्छ।</p>\r\n\r\n<p style=\"text-align: justify;\">तर २०४६ सालको परिवर्तनपछि भने शेरबहादुर देउवा अपवादबाहेक सबैजसो ५० वर्ष नाघेपछि नै प्रधानमन्त्री बनेको देखिन्छ।</p>\r\n\r\n<p style=\"text-align: justify;\">अब तुलना गरौं ५० वर्षभन्दा कम उमेरमा प्रधानमन्त्री बन्ने गरेको १ सय ८३ वर्षको अवधिमा नेपालमा धेरै विकास भयो कि ? ५० वर्ष नाघेका व्यक्ति प्रधानमन्त्री बन्न थालेपछिको ३२ वर्षको अवधिमा देश विकास धेरै भयो ? देश विकासका हिसाबले यी दुई कालखण्डको तुलना नै गर्न मिल्दैन। हरेक इन्डिकेटरहरू हेर्न सकिन्छ। उदाहरणका लागि भीमसेन थापादेखि मरिचमान सिंहसम्मको १ सय ८३ वर्षको अवधिमा कति किलोमिटर सडक निर्माण भएको थियो ? कति मेगावाट बिजुली उत्पादन भएको थियो ? गरिबीको रेखामुनिको जनसंख्या के कति घटेको थियो ? नेपालीको औसत आयु के कति वृद्धि भएको थियो ? साक्षरता दरको वृद्धि कस्तो थियो ? लगायतका प्रश्नको उत्तर खोजौं।</p>\r\n\r\n<p style=\"text-align: justify;\">अनि कृष्णप्रसाद भट्टराईदेखि केपी ओलीसम्मको ३२ वर्षको अवधिमा कति किलोमिटर सडक निर्माण भयो ? कति मेगावाट बिजुली उत्पादन भयो ? गरिबीको रेखामुनिको जनसंख्या के कति घट्यो ? नेपालीको औसत आयु के कति वृद्धि भयो ? साक्षरता दरको वृद्धिदर कस्तो भयो ? लगायतका प्रश्नको उत्तर खोजौं। यी उत्तरहरू अलगअलग कोलममा राखेर टेबुलमा बसेर विश्लेषण गरौं, अनि बल्ल राजनीतिमा उमेरको हदको विषयमा कलम चलाउने गरौं। हचुवाका भरमा कलम चलाउनु भनेको पाठक माथिको अपराध मात्रै होइन, आफैं माथिको अन्यायसमेत हो।</p>\r\n\r\n<p style=\"text-align: justify;\">बिहेबारी गर्न तथा बच्चा जन्माउन त उमेरको हदले नछेक्ने प्रविधि विकास भइसकेको वर्तमान युगमा राजनीतिका लागि किन लगाउनु पर्‍यो उमेरको सिन्डिकेट ? अयोग्यहरूले योग्य युवाहरूको अवसरलाई छेकेका कारण राजनीतिमा उमेरको हद लगाउनुपर्ने तर्क हो भने त्यसबारे पनि छलफल गर्नुपर्‍यो। गणेशमान सिंह, कृष्णप्रसाद भट्टराई, गिरिजाप्रसाद कोइरालाजस्ता ऐतिहासिक नेता राजनीतिमा सक्रिय हुँदाहुँदै २०५२ सालमा ४८ वर्षीय देउवा प्रधानमन्त्री बनेका होइनन् ? खोइ त देउवाको परफरमेन्स ? ७६ वर्षको उमेरमा प्रधानमन्त्री बनेका सुशील कोइरालाले गरेको कामलाई भजाएर ४८ वर्षको उमेरमा प्रधानमन्त्री बनेका देउवा जनताबीच भोट माग्न गइरहेको&nbsp;हामीले देखेका छैनौं र ?</p>\r\n\r\n<p style=\"text-align: justify;\">कार्यक्षमता देखाउनका लागि प्रधानमन्त्री नै बन्नुपर्छ भन्ने पनि छैन। क्षमता हुनेले मन्त्री र सांसद बन्दा नै आफूलाई अब्बल सावित गरेका थिए। छिमेकी मुलुक भारतमा प्रधानमन्त्री इन्दिरा गान्धीको भन्दा सांसदहरू चन्शेखर सिंह र अटलबिहारी बाजेपेयीको हाई–हाई थियो। नेपालमै पनि सांसद मात्रै रहेर भूमिका निर्वाह गरेका प्रदीप गिरीको उचाइ कुनै प्रधानमन्त्रीको भन्दा कम छैन। हाम्रा ५० भन्दा कम उमेरका कतिपय युवा नेताहरूले तीन–तीन पटक सांसद बन्ने अवसर पाइसकेका छन्। मन्त्री बन्ने अवसर पनि पाइसकेका छन् ? खोइ त कार्यक्षमता देखाउन सकेको ? सांसद बनेर कार्यक्षमता देखाउन नसक्ने, मन्त्री बनेर कार्यक्षमता देखाउन नसक्नेले प्रधानमन्त्री बनेपछि मात्रै कार्यक्षमता देखाउन सक्लान् भन्ने विश्वास जनताले कसरी गर्ने ? यो त चार कक्षममा फेल भएँ, अब पाँच कक्षा उकाल्देऊ टप गर्छु भने जस्तै होइन र ?</p>"
    },
    "article_211167": {
        "title": "राजनीतिका तपस्वी",
        "author": "अन्नपूर्ण",
        "content": "<p style=\"text-align: justify;\">कांग्रेस नेता एवं समाजवादी चिन्तक प्रदीप गिरि ७५ वर्षको पनि वृद्धावस्थामा पुगेजस्तो लाग्दैनथ्यो। स्वभाव, प्रकृति र चिन्तनशैलीका हिसाबमा विद्रोही युवाको छवि आर्जन गर्नुभयो। त्यही छवि लिएरै बित्नुभयो। आमचिनारी विद्रोही युवा थियो। विद्रोही युवाकै रूपमा यो धर्तीबाट बिदा हुनुभएको छ। र, आफ्नो मर्जीमा बाँच्ने विद्रोही युवा। उहाँ बाँचुञ्जेल &nbsp;आफ्नो मर्जीमा चल्नुभयो। अध्ययन र चिन्तनको दायरा व्यापक थियो। &nbsp;<br />\r\nउहाँको राजनीतिक उठबस नै भारतका समाजवादी चिन्तकहरूसँग भयो। वनारस हिन्दू विश्वविद्यालयमा अध्ययन गर्नुभयो। जवाहरलाल नेहरू विश्वविद्यालयमा केही समय अध्यापनमा पनि संलग्न रहनुभयो। कुनै एउटा विधामा सीमित हुनेभन्दा पनि बहुआयामिक अध्येता र चिन्तक हुनुहुन्थ्यो।&nbsp;</p>\r\n\r\n<p style=\"text-align: justify;\">नेपाली युवाहरूसँगको भेटघाटमा भारतका समाजवादी चिन्तक राममनोहर लोहियाको प्रसंग पनि धेरै आउँथ्यो। उहाँ मुख्यतः राजनीति र समाजशास्त्रमा नै बढी चिन्तन र व्याख्या गर्नुहुन्थ्यो। अभिव्यक्तिमा क्रान्तिकारीपन प्रकट हुन्थ्यो।&nbsp;</p>\r\n\r\n<p style=\"text-align: justify;\">कांग्रेस नेता भीमबहादुर तामाङको सम्बन्धमा स्मारिका प्रकाशनमा जुटिरहेका बेला प्रदीप गिरीले उहाँलाई पक्का क्रान्तिकारीको संज्ञा दिनुभयो। बारम्बार मसँग भन्नुभयो, ‘पक्का क्रान्तिकारी भीमबहादुरजी हो। म होइन है राजेन्द्रजी।’ मैले जवाफ फर्काएँ– ‘तपाईंले जसरी कुनै व्यक्तिलाई जोस्याउन सक्नुहुन्छ। भीमबहादुरजी त्यसरी&nbsp;अलि सक्नुहुन्न।’</p>\r\n\r\n<p style=\"text-align: justify;\">निरुद्देश्य भएको वा द्विविधाग्रस्त व्यक्ति रहेछ भने पनि प्रदीप गिरीसमक्ष भेट हुँदा उपचार हुन्थ्यो। कुनै मनोविद् वा मनोचिकित्सकसमक्ष जानुपर्दैनथ्यो। उहाँले एउटा मार्गदर्शन गर्नुहुन्थ्यो। मेरा धेरै साथीहरू कुण्ठा, निराशा र द्विविधाले ग्रस्त हुन्थे। त्यस्ता साथीहरू पनि प्रदीपजीसँग भेट भएर कुरा सुनिसकेपछि बाटो समातेर पुनः ऊर्जाशील हुन्थे। त्यसरी जीवनमा सफल भएका धेरै&nbsp;<br />\r\nदृष्टान्त छन्।</p>\r\n\r\n<h3 style=\"text-align: justify;\"><strong>बौद्धिक इमानदारी</strong></h3>\r\n\r\n<p style=\"text-align: justify;\">उहाँसँग मेरो भेट २०४२ सालको सत्याग्रहका बेला हुन पुग्यो। म पक्राउ परें। सेन्ट्रल जेलमा लगे। त्यहाँ प्रदीपजी पनि हुनुहुँदो रहेछ। भेट भयो। करिब चार महिना जेलमा सँगै बस्यौं। उहाँ अलि छिटो छुट्नुभयो। म अलि ढिलो छुटें। बाहिर निस्किएपछि उहाँसँग बारम्बार भेट भइरह्यो। पाना–पाना छुट्टिएको अंग्रेजी भाषाको नेपोलियनको पुस्तक हातमा थमाइदिँदै एकदिन फ्याट्ट भन्नुभयो, ‘राजेन्द्रजी तपाईंलाई इतिहासको अध्ययन अझै पुगेको छैन। इतिहास पढ्नुस्। यो पुस्तक पढ्नुहोस्।’</p>\r\n\r\n<p style=\"text-align: justify;\">प्रदीपजीको जीवनशैली मौलिक थियो। चिन्तनशैली, व्यवहार मौलिक थियो। त्यसको परिणाम जो संगतमा पुग्थ्यो ऊ प्रभावित हुन्थ्यो। उहाँसँग लामो÷छोटो संगत गर्दा पनि जोकोही प्रभावित हुन्थ्यो। निस्वार्थताका साथ भेट्न गएका (खासगरी युवा)हरू प्रभावित भएर फर्किन्थे। त्यसका केही दृष्टान्तहरू छन्।&nbsp;<img alt=\"\" src=\"https://bg.annapurnapost.com/uploads/media/pradeep-giri3_20220821130527.jpg\" title=\"\" type=\"image/jpeg\" /></p>\r\n\r\n<p style=\"text-align: justify;\"><em>कांग्रेस नेता प्रदीप गिरिको पार्थिव शरीरमा पार्टी कार्यालय सानेपामा आइतबार पार्टीको झण्डा र पुष्प अर्पण गर्दै कांग्रेस सभापति एवं प्रधानमन्त्री शेरबहादुर देउवा, वरिष्ठ नेता रामचन्द्र पौडेल,उपसभापति पूर्णबहादुर खड्का लगायत नेता तथा कार्यकर्ता ।<strong> तस्बिर : सरोज बैंजु</strong></em></p>\r\n\r\n<p style=\"text-align: justify;\">बस्तीपुरका &nbsp;श्रीलाल भन्ने व्यक्ति जेटीए थिए। जिज्ञासु र तर्कशील थिए। प्रदीप गिरिजीसँग भेट भएछ। &nbsp;श्रीलाललाई जागिर खाएर बस्नेभन्दा अध्यता भएर निस्कन सुझाव दिनुभएछ। त्यो सुझावको असर यति परेछ कि हुँदाखाँदाको जागिर नै छाडे। प्रदीप गिरीले त्यति बेला सायद चार–पाँच हजार पैसा दिनुहुन्थ्यो। &nbsp;श्रीलाल डेरा लिएर बस्न थाले। &nbsp;श्रीलालको जीवन नै बदलियो। &nbsp;प्रदीपजीको मौलिक जीवनशैली, सोचाइ र चिन्तनले &nbsp;श्रीलाल प्रभावित भए। दुर्भाग्यवश ! केही वर्षअघि &nbsp;श्रीलालको पनि क्यान्सरबाट निधन भयो। प्रदीपजीको घाँटीको क्यान्सरबाट अवसान भयो।&nbsp;</p>\r\n\r\n<p style=\"text-align: justify;\">भेट भएको व्यक्तिलाई उत्प्रेरित गराउन सक्ने क्षमता थियो। त्यो पुँजी भनेकै बौद्धिक इमानदारी थियो। अध्ययन गरेका कुराहरू निचोडका रूपमा सुनाउनुहुन्थ्यो। खासगरी युवालाई जोस्याउनुहुन्थ्यो। युवाहरूलाई ‘ट्याक्टिस’ पनि सिकाउनुहुन्थ्यो।&nbsp;उत्प्रेरित गर्ने शैली क्रान्तिकारी थियो। उहाँले आधा घण्टा जोसिलो पारामा ‘लेक्चर’ दिएपछि भेट्न आएको व्यक्ति प्रभावित हुन्थ्यो।&nbsp;</p>\r\n\r\n<h3 style=\"text-align: justify;\"><strong>राजनीतिका मानक व्यक्ति</strong></h3>\r\n\r\n<p style=\"text-align: justify;\">प्रदीपजीले जुनसुकै पेसाको भए पनि युवाको संगत गर्नुभयो। आफू पनि युवापन महसुस गर्नुभयो। प्रदीपजीको एकदमै अग्लो राजनीतिक र सामाजिक &nbsp;व्यक्तित्व थियो। अर्कोतर्फ एकदमै गहिरो अध्ययन र चिन्तन थियो। समझ र परिपक्व व्यक्तित्व थियो। उहाँलाई राजनीतिमा एउटा मानकका रूपमा लिनुपर्छ। उहाँको जीवनशैलीलाई एक सय मान्ने हो भने कुनै नेताले शतप्रतिशत सो जीवनशैली अपनाउन नसके पनि ५०–६० मा आओस्।&nbsp;</p>\r\n\r\n<ul>\r\n\t<li style=\"text-align: justify;\">मतदाताले निर्वाचित गराएर पठाएका कारण सिंगो मुलुकले प्रदीप गिरिको अध्ययन, चिन्तन, अनुभव र साहसको लाभ पायो। त्यो लाभ सिरहावासीले नै दिलाएका हुन्।&nbsp;</li>\r\n\t<li style=\"text-align: justify;\">उहाँ राजनीतिमा हुनुपर्ने तपस्वी व्यक्ति हो। यस्ता तपस्वीलाई पुरस्कृत गर्नुपर्छ भन्ने जनताले सोच्दा रहेछन्। &nbsp;</li>\r\n\t<li style=\"text-align: justify;\">ठेकेदारसँग अंकमाल गर्दै कमाउने लालसा रहेन। पजेरो खरिद गर्ने र आलिसान महल बनाउने नेताभन्दा विपरीत स्वभाव रह्यो। यस हिसाबमा परिवारदेखि राजनीतिको शिखरसम्म निरन्तर विद्रोहको बाटो रोजेको देखिन्छ।&nbsp;</li>\r\n\t<li style=\"text-align: justify;\">द्वन्द्वको प्रारम्भ, अन्त्य, चलखेललगायत सबै पाटोमा औसत नेपालीभन्दा प्रदीपजीको बुझाइ धेरै माथि थियो। त्यही कारण द्वन्द्वका बेला पनि माओवादीलाई चुनौती दिन गाह्रो थिएन।</li>\r\n\t<li style=\"text-align: justify;\">नेपाली कांग्रेस ठूलो चौतारो हो। पार्टीको एउटा पंक्तिले प्रदीपजीलाई कांग्रेस नै मान्दैनथ्यो। आपसी प्रतिद्वन्द्व, प्रतिस्पर्धा, रिसराग वा कमीकमजोरी पनि हुन सक्छ।&nbsp;</li>\r\n\t<li style=\"text-align: justify;\">वामपन्थी नेताहरूको प्रदीपजीप्रतिको टिप्पणी ओंठेभक्तिजस्तो लाग्छ। किनभने, प्रदीपजीको जीवनशैली सरल थियो। ढोंग थिएन। प्रदीपजीको जीवनशैली कम्युनिस्ट नेताहरूमा छैन।&nbsp;</li>\r\n\t<li style=\"text-align: justify;\">हामीले मार्गदर्शक वा अभिभावकत्व प्रदान गर्ने व्यक्तित्व गुमाएका छौं। जटिल कुरालाई सरल ढंगमा औसत नेपालीले बुझ्ने गरी व्याख्या गर्ने व्यक्तित्वको अभाव खड्कनेछ। यो खडेरी निकै लामो समयसम्म रहिरहनेछ।&nbsp;</li>\r\n</ul>\r\n\r\n<p style=\"text-align: justify;\">प्रदीपजीले पटक–पटक राजनीतिक विकृतिको भण्डाफोर गर्नुभयो। &nbsp;शिष्ट रूपमै संसद्मा भण्डाफोर गर्नुभयो। मूलधारको राजनीतिक नेतृत्वले सिक्नुपर्छ। लोभ, अहंकार, मोह घटाइदिनुहोस्। शीर्ष &nbsp;नेताहरूले प्रदीप गिरिको जीवनशैली र आचरण ग्रहण गरे भने सिंगो मुलुक लाभान्वित हुनेछ।&nbsp;</p>\r\n\r\n<p style=\"text-align: justify;\">उहाँको चाहना मन्त्री हुने र &nbsp;चकाचौंध (झिलिमिली) जीवन जिउने थिएन। &nbsp;आमनेताभन्दा फरक थियो स्वभाव। सक्रिय राजनीतिमा रहिरहने तर सत्तामोह नभएका निष्ठावान् व्यक्तित्व हुनुहुन्थ्यो।</p>\r\n\r\n<h3 style=\"text-align: justify;\"><strong>गुणग्राही मतदाता&nbsp;</strong></h3>\r\n\r\n<p style=\"text-align: justify;\">सिरहा बस्तीपुरका मतदाता गुणग्राही रहेछन्। जसले प्रदीप गिरिलाई पहिचान गरे। पढेलेखेका विद्वान् नभए पनि उनीहरूमा उम्मेदवार चिन्ने योग्यता रहेछ। पटक–पटक निर्वाचित गराउँदै सांसद बनाए। मतदातालाई यस्तो गरिदिन्छु भन्दै फुलजडी लगाउने प्रवृत्ति थिएन। हुने÷नहुने किसिमका आश्वासन दिने वा सपना देखाउने काम गरेको कहिल्यै पाइएन। तापनि मतदाताले मन पराए।&nbsp;</p>\r\n\r\n<p style=\"text-align: justify;\">२०५६ सालको निर्वाचनमा बाहेक जनताले साथ दिए। त्यहाँका जनताले निर्वाचित गराएर पठाएका कारण सिंगो मुलुकले प्रदीप गिरिको अध्ययन, चिन्तन, अनुभव र साहसको लाभ पायो। उहाँले जुन किसिमले राजनीतिको व्याख्या, विश्लेषण गरिदिनुभयो त्यसबाट सिंगो मुलुक लाभान्वित भयो। त्यो लाभ सिरहावासीले नै दिलाएका हुन्।&nbsp;</p>\r\n\r\n<p style=\"text-align: justify;\">इमानदारीलाई सबैले मन पराउँदा रहेछन्। नेताको ढोंग वा बनावटी कुराभन्दा बढी सादगी र यथार्थलाई मन पराउँदा रहेछन् भन्ने पटक–पटक निर्वाचित गराउनुले पुष्टि गर्छ। नेपाली मतदाता पिछडिएका क्षेत्रका भए पनि गुणग्राही छन्। गिरिलाई धेरै पटक (२०५६ सालबाहेक) जिताए। भलै कृष्णप्रसाद भट्टराईले काठमाडौंबाट कहिले पनि चुनाव जित्नुभएन। त्यो के हो भने प्रदीप गिरिको सादगीपना हो। मतदाताप्रतिको इमानदारी हो। त्यसको प्रतिफल पटक–पटक निर्वाचित हुनु हो। राजनीतिमा हुनुपर्ने तपस्वी व्यक्ति हो। यस्ता तपस्वीलाई पुरस्कृत गर्नुपर्छ भन्ने जनताले सोच्दा रहेछन्।</p>\r\n\r\n<p style=\"text-align: justify;\"><strong>आफ्नै मर्जी, स्वभाव विद्रोही</strong></p>\r\n\r\n<p style=\"text-align: justify;\">ठेकेदारसँग अंकमाल गर्दै कमाउने लालसा रहेन। स्कर्पियोले नपुगेर पजेरो खरिद गर्ने र आलिसान महल बनाउने नेताभन्दा विपरीत स्वभाव रह्यो। यस हिसाबमा परिवारदेखि राजनीतिको शिखरसम्म निरन्तर विद्रोहको बाटो रोजेको देखिन्छ।&nbsp;</p>\r\n\r\n<p style=\"text-align: justify;\">पिता मित्रलालसँग पनि धेरै कुरामा असहमति थियो। परिवारभित्र पनि विद्रोही स्वभाव कायमै रह्यो। यद्यपि, पिता पनि नेपाली कांग्रेसको राजनीतिमा हुनुहुन्थ्यो। तर, बाबुछोराको बाटो फरक थियो। त्यस सन्दर्भमा पनि प्रदीपजी आफ्नो मर्जीमा बाँचेको व्यक्तिका रूपमा लिन सकिन्छ। परिवार, समाज र राजनीतिमा पनि विद्रोह गरेको व्यक्तित्वका रूपमा पनि हेर्न सकिन्छ। जीवनको अन्तिम घडीसम्म पनि आफ्नै मर्जीमा चल्ने व्यक्तित्व रह्यो।&nbsp;<img alt=\"\" src=\"https://bg.annapurnapost.com/uploads/media/sabyatra22_20220821182903.jpg\" title=\"\" type=\"image/jpeg\" /><strong>कांग्रेस नेता एवं समाजवादी चिन्तक प्रदीप गिरिको पार्थिवशरीर आइतबार दाहसंस्कारका लागि पशुपति आर्यघाटतर्फ लैजाने क्रममा। तस्बिर :&nbsp;अशोक दुलाल &nbsp;</strong></p>\r\n\r\n<p style=\"text-align: justify;\">उहाँको जन्म २००४ सालमा जन्म भयो। २०१७ सालमा प्रजातन्त्र हरण भयो। &nbsp;वरिपरि विद्रोहको माहोल थियो। &nbsp;विद्रोहको माहोल हुँदैमा सबैले त्यसलाई टिप्न सक्दैन। किनभने, फलामलाई टिप्न चुम्बक चाहिन्छ। त्यो विद्रोहको चुम्बकत्व &nbsp;अध्ययनबाट प्राप्त भएको थियो। वनारसमा अध्ययन गर्न गएका बेला पाएको शिक्षा हो। त्यति बेला वनारस राजनीतिक केन्द्र थियो। तत्कालीन मुलुकभित्रको परिवेश र मुलुकबाहिरको विश्वव्यापी घटनाक्रमले पनि विद्रोही बनायो।&nbsp;</p>\r\n\r\n<p style=\"text-align: justify;\">माओवादी विद्रोहका बेला धेरै जना त्रसित थिए। प्रस्ट बोल्न डराउँथे। उहाँलाई द्वन्द्वको दुवै पाटो थाहा थियो। डरको मुख्य कारण अज्ञानता हो। राजनीतिप्रतिको अध्ययन, बुझाइ र भोगाइले दुवै पाटो थाहा थियो। द्वन्द्वको प्रारम्भ, अन्त्य, चलखेललगायत सबै पाटोमा औसत नेपालीभन्दा प्रदीपजीको बुझाइ धेरै माथि थियो। त्यही कारण द्वन्द्वका बेला पनि माओवादीलाई चुनौती दिन गाह्रो थिएन। माओवादी नेतृत्वले त्यति बेला कार्यकर्तासामु प्रदीप गिरिलाई कतै पनि व्यवधान नगर्नु भनेको पढेको थिएँ। मुलुकमा चलेको एक दशक लामो द्वन्द्वकालमा पनि उहाँका सार्वजनिक अभिव्यक्ति निर्भीक हुन्थे।&nbsp;</p>\r\n\r\n<h3 style=\"text-align: justify;\"><strong>पार्टीभित्र उतारचढाव&nbsp;</strong></h3>\r\n\r\n<p style=\"text-align: justify;\">कांग्रेसका संस्थापक नेता बीपी कोइरालासँग बहस गरेको भनेर प्रदीपजीको सत्पक्ष आउँछ। वनारस बस्दा पनि उहाँहरूबीच कैयौं तीतामीठा घटना भएका छन्। ती घटनाले गर्दा पनि कैयौं पटक प्रदीपजीलाई पार्टीबाट धेरै पर राखिएको थियो।</p>\r\n\r\n<p style=\"text-align: justify;\">कांग्रेस ठूलो चौतारो हो। पार्टीको एउटा पंक्तिले प्रदीपजीलाई कांग्रेस नै मान्दैनथ्यो। आपसी प्रतिद्वन्द्व, प्रतिस्पर्धा, रिसराग वा कमीकमजोरी पनि हुन सक्छ। प्रदीपजी पनि कांग्रेसको मूलधारमा रहेको महसुस गर्नुहुन्नथ्यो। पार्टीको एउटा धारका निम्ति उहाँ कांग्रेस नै हुनुहुन्नथ्यो। त्यो पक्षले कांग्रेसका रूपमा&nbsp;स्वीकार गर्दैनथ्यो।&nbsp;</p>\r\n\r\n<p style=\"text-align: justify;\">पार्टीभित्रको अर्को ठूलो पक्षले उहाँलाई पार्टीकै नेता मान्थ्यो। २०४६ सालको जनआन्दोलनपछि पार्टीबाट किनारामा पु¥याउने धार कमजोर बन्यो। कृष्णप्रसाद भट्टराई पार्टी सभापति भएपछि उहाँ मूलधारमा आउनुभयो। &nbsp;गिरिजाप्रसाद कोइराला सभापति हुँदा पनि प्रदीपजीको अस्तित्व नकार्न सक्ने अवस्था रहेन। &nbsp;एकार्काको समर्थन आउला भन्ने आस गर्ने स्थिति दुवैले देख्दैनथे। &nbsp;वनारसमा अध्ययन गर्दाको प्रभाव पछिसम्म रह्यो। प्रदीपजीले राजनीतिलाई अघि बढाइरहने तर संस्थापनतिर नरहने स्वभाव थियो। प्रदीपजी विद्रोही धारमा बसिरहनुभयो। प्रश्न गरिरहनुभयो।&nbsp;</p>\r\n\r\n<p style=\"text-align: justify;\">वामपन्थी नेताहरूको प्रदीपजीप्रतिको टिप्पणी ओंठेभक्तिजस्तो लाग्छ। किनभने, प्रदीपजीको जीवनशैली सरल थियो। ढोंग थिएन। प्रदीपजीको जीवनशैली कम्युनिस्ट नेताहरूमा छैन। दृष्टान्त प्रदीपजी भए पनि नेताहरूले आफ्नो जीवनशैली सुधारेका छैनन्।&nbsp;</p>\r\n\r\n<p style=\"text-align: justify;\">हामीले मार्गदर्शक वा अभिभावकत्व प्रदान गर्ने व्यक्तित्व गुमाएका छौं। समाज, राजनीति, अर्थशास्त्रलगायत पक्षमा व्यापक अध्ययन, चिन्तन थियो। जटिल कुरालाई सरल ढंगमा औसत&nbsp;नेपालीले बुझ्ने गरी व्याख्या गर्ने व्यक्तित्वको अभाव खड्कनेछ। यो खडेरी निकै लामो समयसम्म रहिरहनेछ।&nbsp;</p>\r\n\r\n<p style=\"text-align: justify;\"><strong>प्रस्तुति : दिनेश गौतम</strong></p>"
    },
    "article_211112": {
        "title": "नागरिकता विधेयकमा गठबन्धन सरकारले फोहोरी राजनीति गर्‍यो : योगेश भट्टराई",
        "author": "अन्नपूर्ण",
        "content": "<p style=\"text-align:justify\"><strong>रामेछाप :</strong> नेकपा एमालेका सचिव योगेश भट्टराईले तत्काल वाम गठबन्धन सम्भव नभएको बताएका छन्। प्रेस चौतारी नेपाल&nbsp;रामेछापले आइतबार बिहान मन्थलीमा आयोजना गरेको पत्रकार सम्मेलनमा भट्टराईले प्रचण्ड र माधव नेपालले देउवालाई छाडेर नआएसम्म आगामी निर्वाचनमा वाम गठबन्धन नबन्ने बताएका हुन्।</p>\r\n\r\n<p style=\"text-align:justify\">‘प्रचण्ड र माधव नेपाल गठबन्धन गरेर शेरबहादुर देउवाको हली बनेका छन्।’ भट्टराईले भने, ‘देउवाको हली बसेकाले त्यहाँबाट बाहिर ननिस्किएसम्म अहिलेकै अवस्थामा एमालेसँग वाम गठबन्धन हुन सक्दैन। देउवालाई छाडेर आएमात्र वाम गठबन्धनबारे सोच्न र विचार गर्न सकिन्छ।’</p>\r\n\r\n<p style=\"text-align:justify\">भट्टराईले नागरिकता विधेयकमा गठबन्धन सरकारले फोहोरी राजनीति गरेको टिप्पणी गरे। उनले राष्ट्रपति विद्यादेवी भण्डारीले संसदलाई पुनर्विचार गर्न सन्देशसहित पठाएकाले संशोधन नहुनु राष्ट्रहित विपरित भएको स्पष्ट पारे। नागरिकता विधेयकमा राष्ट्रपति विद्यादेवी भण्डारीले उठाएको विषय महत्वपूर्ण &nbsp;भएपनि सरकारले नागरिक विधेयक बलजफ्ति पारित गरेको उनको भनाई छ।&nbsp;</p>\r\n\r\n<p style=\"text-align:justify\">भट्टराईले भने, ‘एक पटक संसदमा राष्ट्रपतिले सन्देशसहित संसदमा पुनर्विचार गर्न फिर्ता पठाइसक्नुभयो। पुनर्विचार गर्न फिर्ता गरेपछि संशोधन गरेपनि, नगरेपनि राष्ट्रिय सभा र प्रतिनिधि सभाबाट पुन: राष्ट्रपतिसमक्ष विधेयक पठाएपछि प्रमाणीकरण नगर्ने प्रावधान संविधानमा छैन। राष्ट्रपतिले अब कसरी कदम चाल्नुहुन्छ भन्ने विषय हामीलाई जानकारी छैन।’</p>\r\n\r\n<p style=\"text-align:justify\">भट्टराईले गठबन्धन सरकारले नागरिकता विधेयकमा राष्ट्रिय सहमति बनाउने र सच्याउने अवसर गुमाएको तर्क गरे। उनले वैवाहिक अङ्गीकृत नागरिकलाई बिना सर्त, निश्चित अवधि नराखी नागरिकता दिने प्रावधान विश्वका कुनै पनि मुलुकमा नभएको प्रष्ट पारे।</p>\r\n\r\n<p style=\"text-align:justify\">बिहीबारको प्रतिनिधि सभा बैठकले राष्ट्रपति भण्डारीबाट सन्देशसहित फिर्ता भएपनि विधेयक जस्ताको तस्तै पारित भएको छ। प्रतिपक्षी नेकपा एमालेले ध्वनीमतबाट नभइ मत विभाजनबाट टुंग्याउन माग गरेपछि विधेयकको पक्षमा १३५ र विपक्षमा ६० मत परेको थियो।</p>\r\n\r\n<p style=\"text-align:justify\">भट्टराई एमाले मन्थली नगर कमिटीद्वारा आयोजित प्रशिक्षण कार्यक्रमका लागि मन्थली पुगेका हुन्।</p>"
    },
    "article_211031": {
        "title": "राजनीतिको गन्धले फोहोर ज्यूँका त्यूँ",
        "author": "अजवी पौड्याल",
        "content": "<p style=\"text-align: justify;\"><strong>काठमाडौं :&nbsp;</strong>‘उपत्यकाको फोहोरको समस्या अहिलेको मात्रै हैन। लामो समयदेखिको फोहोर राजनीतिले फोहोर समस्यालाई बल्झाइरहेको छ। नयाँलाई काम गर्न नदिने प्रपन्च रचिएको छ।’ काठमाडौं महानगरका प्रमुख मेयर बालेन्द्र साहले केही दिनअघि फोहोर व्यवस्थापनमा राजनीति मिसिएकाले समाधान गर्न जटिल भइरहेको बताएका थिए।&nbsp;</p>\r\n\r\n<p style=\"text-align: justify;\">साहले सत्तारूढ दलहरूकै स्थानीय नेताहरूको अगुवाइमा सडक अवरुद्ध गरेको, काठमाडौंबाट फोहोर बोकेर बन्चरेडाँडा ल्यान्डफिल्ड साइटमा जाँदै गरेका सवारीसाधनलाई रोक्न स्थानीय नेताहरूले सहयोग गरेको आरोप लगाएका छन्। उनी भन्छन्, ‘फोहोर व्यवस्थापनमा देखिएको समस्या सतही मात्रै हो। यसका गहिरा र अलग्गै कारणहरू छन्।’ काठमाडौं महानगरकी उपप्रमुख सुनिता डंगोलले पनि फोहोर व्यवस्थापनमा स्थानीय दलहरूकै साथ नभएको बताइन्। उनी भन्छिन्,&nbsp;‘फोहोर व्यवस्थापनमा राजनीतिक र प्राविधिक समस्याहरू छन्। हामीले सहमतिमा समाधान गर्ने कोसिस गरिरहेका छौं।’</p>\r\n\r\n<p style=\"text-align: justify;\">काठमाडौं महानगरको वातावरण तथा कृषि विभाग प्रमुख सरिता राई पनि फोहोरलाई राजनीतिक दलले आफू अनुकूल फाइदा लिने विषय बनाउँदा लामो समयदेखि समस्या देखिएको बताउँछिन्। उनी भन्छिन्, ‘राजनीतिक दलका माग पूरा गर्ने, विरोधको माध्यम बनाउनेजस्ता समस्या यसअघिकै हुन्।’ काठमाडौं उपत्यका अहिले फोहोरले थुप्रोले भरिभराउ छ। सडकका छेउछाउमा थुप्रिएका फोहोरका डंगुरले बाटो हिँड्नै नसक्ने अवस्था छ। नदीका किनार हुन् या चोक वा पुलपुलेसा नै किन नहुन्, लामो समयदेखि फोहोर कुहिएको लिच्चडको नमिठो गन्ध र झिंगा भन्किएको दृश्यले हरकोहीलाई असर पार्छ। फोहोरको थुप्रो टेक्दै हिँड्ने उपत्यकावासीको मुखबाट निस्कने एउटै वाक्य हो, ‘छ्या ! यस्तो फोहोर पनि राजधानी।’</p>\r\n\r\n<p style=\"text-align: justify;\">तीनकुनेबाट बानेश्वर जानेतर्फको पुलमुनि फोहोर भरिएको बोराले भरिभराउ छन्। पुलको बाटो गन्तव्य जाँदै गरेकी एक कर्मचारी स्कुटरसँगै फोहोरको थुप्रोमा पछारिएकी थिइन्। बर्खामासमा लेदो भरिएको चिप्लो बाटोमा उनी फोहोरको बोरा माथि लडेकी थिइन्। नमिठो गन्ध सुँध्न नसकेर छिटोछिटो सडक पार गर्दा धेरै विद्यार्थी तथा बालबालिका सडकमा लड्ने गरेका छन्। चटपटे, पानीपुरी, मम, चाउमिन, सेकुवालगायतका खानेकुरा सडकमा बेचिरहँदा बेच्ने र खाने दुवै पक्षको स्वास्थ्यमा असर परिरहेको छ। फोहोरको थुप्रोले पैदल यात्रुलाई सबैभन्दा सास्ती दिएको छ।[related_news]</p>\r\n\r\n<p style=\"text-align: justify;\">उपत्यकाको फोहोर नउठेको महिनौं भयो। फोहोर बोकेका गाडीलाई स्थानीयवासीले तोडफोड गर्ने, ढुंगा हान्ने र सफाइ कर्मचारीलाई कुटपिट गर्नेलगायत कार्य गर्दै आएका छन्। महानगरले कहिलेकाहीँ प्रहरी प्रशासनको सुरक्षा सहयोग लिएर फोहोरमैला व्यवस्थापन गर्दै आएको छ। &nbsp;बिहीबार प्रहरी प्रशासनको सहयोगले ६० गाडी फोहोर बन्चरेडाँडा ल्यान्डफिल्ड साइटमा पुग्यो। शुक्रबार पनि प्रहरी प्रशासनको सहयोगमा फोहोरका गाडी बन्चरेडाँडा पठाइएको थियो।</p>\r\n\r\n<p style=\"text-align: justify;\">काठमाडौं महानगरपालिकालाई सहयोग गर्न निजी तथा व्यावसायिक संस्थाहरूले पनि साथ दिएका छन्। तर सहज तरिकाले फोहोर ल्यान्डफिल्ड साइटमा पुग्न सकेको छैन। नेपाल टिपर तथा ट्रक व्यवसायीको सहयोगमा कुलेश्वरस्थित ट्रान्सफर्मर सेन्टरबाट ६० गाडी फोहोर बन्चरेडाँडा लगिएको हो। महानगरको फोहोर व्यवस्थापनमा रेडक्रसका स्वयंसेवकले पनि साथ दिएका छन्।</p>\r\n\r\n<p style=\"text-align: justify;\">फोहोर व्यवस्थापनमा स्थानीयले रोक लगाउने र लैजान कडाइ गरेपछि बुधबार प्रहरीले ५ राउन्ड अश्रुग्यास प्रहार गरेर अवरोध हटाएको थियो। सडकको कान्ला र डिलमा बसेर स्थानीयले फोहोर बोकेका गाडीमाथि आक्रमण गर्ने गरेका छन्।&nbsp;</p>\r\n\r\n<p style=\"text-align: justify;\">सहरी विकास मन्त्रालयका प्रवक्ता प्रदीप परियार स्थानीयले विरोध गरेर अवरोध गरेकै कारण उपत्यकाको फोहोर उठ्न नसकेको बताए। साउन २९ गते धुनबेसी नगरपालिका–१ धादिङका नेपाली कांग्रेसका सभापति पूर्णसिंह तामाङ, नेकपा माओवादी केन्द्रका अध्यक्ष विष्णु तामाङ, एकीकृत नेकपा समाजवादीका अध्यक्ष भीषण धितालबीच सम्झौतापत्रमा हस्ताक्षर भएको थियो। उक्त पत्रमा फोहोरमैला सदाका लागि बन्द गर्ने विषयमा सम्झौता भएको व्यहोरा जनाइएको थियो। उनीहरूले फोहोरमैला सदाका लागि बन्द गर्ने अभियान चलाउन सम्पूर्णमा आग्रह गरेका थिए। फोहोरमैलाका कारण स्थानीयवासीले निकै सास्ती बेहोर्नु परेको र सरकार वा महानगरले स्थानीयको समस्यालाई हल्का रूपमा लिएको भन्दै फोहोरमैला रोक्ने आशयको सम्झौता गरेका हुन्।</p>\r\n\r\n<p style=\"text-align: justify;\">उपत्यकाको फोहोर समस्या समाधान गर्न राजनीतिक दलले नै सहयोग नगरेको बेलाबेलामा चर्चा चल्छ। महानगर प्रमुख मेयर बालेन्द्र साहले सामाजिक सञ्जालमै स्टाटस लेखेर दलहरूले नै फोहोरको समस्या समाधान गर्न नचाहेको बताएका छन्। परियार फोहोरमैला व्यवस्थापन ऐनअनुसार फोहोरमैला व्यवस्थापनको क्षेत्राधिकार स्थानीय तहको भएको बताउँछन्।</p>"
    },
    "article_211013": {
        "title": "नागरिकता विधेयकमा राष्ट्रपतिले राजनीति गरेको भन्नु पूर्वाग्रह हो : भीमार्जुन आचार्य",
        "author": "दिनेश गौतम",
        "content": "<p style=\"text-align:justify\">संवैधानिक कानुनका जानकार <strong>डा. भीमार्जुन आचार्य</strong>&nbsp;प्रष्ट वक्ताका रूपमा चिनिन्छन्। प्रतिनिधि सभाले बिहीबार नेपाल नागरिकता&nbsp; (पहिलो संशोधन) विधेयक,२०७९ जस्ताको तस्तै पारित गरेको विषयलाई डा. आचार्य संसदीय अभ्यास विपरित भएको तर्क गर्छन्। नेपाल नागरिकता विधेयकमा रहेका प्रावधान र राष्ट्रपति विद्यादेवी भण्डारीबाट प्रमाणीकरण भएमा पर्न सक्ने दीर्घकालीन प्रभाव लगायतका विषयमा डा. आचार्यसँग अन्नपूर्णकर्मी <strong>दिनेश गौतम</strong>ले गरेको कुराकानीको सम्पादित अंशः</p>\r\n\r\n<p style=\"text-align:justify\"><strong>राष्ट्रपति विद्यादेवी भण्डारीद्वारा पुनर्विचार गर्न फिर्ता पठाइएको नेपाल नागरिकता (पहिलो संशोधन) विधेयकलाई संसदको तल्लो सदन प्रतिनिधिसभाले जस्ताको तस्तै पारित गरेको छ। यसलाई संसदीय अभ्यासमा कसरी लिन सकिन्छ?</strong></p>\r\n\r\n<p style=\"text-align:justify\">यो असंसदीय अभ्यास हो। संसद र दलहरुमा अहंकार देखियो। राष्ट्रप्रमुखको मान्यता (प्रोटोकल) हुन्छ। संविधानमा नलेखिएको होला तर संसदीय अभ्यासमा एक खालको मान्यता हुन्छ। राष्ट्रप्रमुखले कुनै विधेयकमाथि पुनर्विचार गर्न भन्दै सन्देश पठाउने सामान्य चलन हो। भारत, बेलायतमा पनि हुन्छ। अमेरिकामा पनि हुन्छ। नेपालको संविधानमा पनि लेखिएको छ।&nbsp;</p>\r\n\r\n<blockquote>\r\n<p style=\"text-align:justify\"><strong>प्रतिशोध र बदलावको भावनामा गठबन्धनले काम गरेको देखियो। राष्ट्रपतिले एमालेको स्वार्थमा काम गरेको भन्ने तर्क गठबन्धन दलले गरेको पाइयो। त्यसको बदला लिनुपर्छ भनेर नै काम गरेको देखियो। यस खालको बदलाभावले त कसरी अरुभन्दा फरक भएको पाइयो र?&nbsp;</strong></p>\r\n</blockquote>\r\n\r\n<p style=\"text-align:justify\"><strong>राष्ट्रपतिले १५ बुँदे सन्देशसहित फिर्ता पठाए पनि सदनले हुबहु विधेयक फिर्ता पठाउनसक्ने संवैधानिक व्यवस्था पनि त छ नि? </strong></p>\r\n\r\n<p style=\"text-align:justify\">संविधानको धारा ११३ (४) अनुसार संसदलाई दुई विकल्प छ। संशोधन गर्नसक्ने ठाउँ पनि छ। जस्ताको तस्तै पारित गरेर राष्ट्रपति समक्ष पठाउनसक्ने व्यवस्था पनि छ। तर, धेरै प्रश्नहरु उठेका छन्। ती प्रश्नहरुको केही पनि अर्थ हुँदैन भनेर संसदले कहाँ भन्न पाउँछ?</p>\r\n\r\n<p style=\"text-align:justify\">हामीसँग संविधानमा व्यवस्था छ भन्ने आधारमा प्रश्नहरुको नजरअन्दाज गर्नु ठीक भएन। संसद भनेको त नागरिकको विचार, इच्छालाई प्रतिनिधित्व गर्ने थलो पनि त हो।</p>\r\n\r\n<p style=\"text-align:justify\"><strong>राष्ट्रपतिको सन्देश वा कुरामा संसदको सहमति नहुन पनि त सक्छ नि?</strong></p>\r\n\r\n<p style=\"text-align:justify\">राष्ट्रपतिद्वारा व्यक्त सबै कुरामा सहमति नहुन सक्छ। तर, राष्ट्रपतिको सन्देशमा जनताले उठाएका कुरा पनि छन्। त्यसमाथि छलफल गर्न के आपत्ति थियो र? हिजो संसदले जे गर्‍यो। त्यो गलत अभ्यास भयो।</p>\r\n\r\n<p style=\"text-align:justify\"><strong>राष्ट्रपतिले प्रमाणीकरण नगर्नुका खास कारणहरु के</strong><strong>-</strong><strong>के हुन सक्छन्?</strong></p>\r\n\r\n<p style=\"text-align:justify\">राष्ट्रपतिको सन्देशलाई हेर्दा पनि मुख्यरुपमा दुई-तीनवटा कारणहरु पत्ता लगाउन सकिन्छ। एउटा कारण त स्वयं संसदले पनि स्वीकारेको कुरा हो कि सबै प्रक्रियाहरु अवलम्बन गरिएको छैन। जस्तो फास्ट ट्रयाकको नाम दिइयो। संसदको नियमावलीबमोजिम समितिमा छलफल गर्नुपर्ने थियो। संवेदनशील विषय भएकाले नागरिक तहमा पनि छलफल गराउने कुरा नियमावलीमा पनि लेखिएको छ। यसमा पनि बेवास्ता गरियो। फास्ट ट्रयाकका नाममा केही गर्न दिइएन। संशोधन प्रस्ताव परेका थिए। त्यसउपर पनि अर्थपूर्ण छलफल गराइएन। संसदभित्रका प्रक्रियामा पनि केही कमीकमजोरी भएका थिए।</p>\r\n\r\n<p style=\"text-align:justify\">दोस्रो कुरा, नागरिकताका सम्बन्धमा आम नागरिकको चासो थियो। तमाम नागरिकले विभिन्न कोणबाट प्रश्न उठाएका थिए। विधेयकलाई समर्थन गर्ने र प्रश्न गर्ने पनि थिए। राष्ट्रपतिले सन्देशसहित पुनर्विचार गर्न फिर्ता पठाउनुमा दोस्रो कारण यो पनि होला।</p>\r\n\r\n<p style=\"text-align:justify\">खासगरी वैवाहिक अंगीकृत नागरिकताको प्रावधान हेर्ने हो भने विवाह गरेर आएको भोलिपल्टै नागरिकता पाउने राखिएको छ। जुन राष्ट्रको अहितसँग जोडिएको छ। यो तेस्रो कारण होला।</p>\r\n\r\n<p style=\"text-align:justify\">यिनै सन्दर्भमा नै राष्ट्रपतिले राष्ट्र र संविधानको नाममा गरौँ भनेर नै सन्देशसहित पठाएको हुनसक्छ।</p>\r\n\r\n<blockquote>\r\n<p style=\"text-align:justify\"><strong>भारतमा हेर्ने हो भने सात वर्षको समयसीमा राखेका छन्। भुटानमा पनि वैवाहिक अंगीकृत नागरिकताको सन्दर्भमा विवाह गरेर आएको व्यक्तिले सन्तान जन्मेर नागरिकता पाउन योग्य भएमा मात्र वैवाहिक सम्बन्ध भएको महिलाले वैवाहिक अंगीकृत नागरिकता पाउन योग्य मानिन्छ।</strong></p>\r\n</blockquote>\r\n\r\n<p style=\"text-align:justify\"><strong>कतिपयले त राष्ट्रपतिले राजनीति गरेको टिप्पणी पनि गरेका छन् नि? </strong></p>\r\n\r\n<p style=\"text-align:justify\">विगतका घटनाहरुलाई यदाकदा त्यस्तो गरेको पनि देखिन्छ। तर, यो नागरिकता विधेयकमा राजनीति गरेको भन्ने ठाउँ छैन। संविधानमा धारा ११३ (३) हेर्ने हो भने पनि स्पष्ट हुन्छ।</p>\r\n\r\n<p style=\"text-align:justify\">प्रमाणीकरणका लागि पेस भएको (अर्थ विधेयकबाहेक) अन्य विधेयकमा पुनर्विचार हुन आवश्यक छ भन्ने लागेमा त्यस्तो विधेयक पेस भएको १५ दिनभित्र सन्देशसहित उत्पत्ति भएको संसदमा फिर्ता पठाउनसक्ने व्यवस्था संविधानको धारा ११३ (३)मा उल्लेख नै छ।</p>\r\n\r\n<p style=\"text-align:justify\">नागरिकता विधेयकको सन्दर्भमा राष्ट्रपतिले राजनीति गरेको भन्नु पूर्वाग्रह हो। सांसदहरुले अवसर गुमाउनुभयो। अहंकार प्रदर्शन गर्नुभयो।</p>\r\n\r\n<p style=\"text-align:justify\"><strong>संसदमा दलीय इगो देखिएको हो? </strong></p>\r\n\r\n<p style=\"text-align:justify\">प्रतिशोध र बदलावको भावनामा गठबन्धनले काम गरेको देखियो। राष्ट्रपतिले एमालेको स्वार्थमा काम गरेको भन्ने तर्क गठबन्धन दलले गरेको पाइयो। त्यसको बदला लिनुपर्छ भनेर नै काम गरेको देखियो। यस खालको बदलाभावले त कसरी अरुभन्दा फरक भएको पाइयो र?</p>\r\n\r\n<p style=\"text-align:justify\">विगतमा राष्ट्रपतिका केही कमीकमजोरीलाई हामीले पनि त्यो बेला गलत भएको भनेर बोलेका थियौं नि। तर, विगतको त्यो प्रसंगलाई जोडेर राष्ट्रपतिको ठीक कामलाई बेठिक भन्ने वा नटेरेजस्तो गर्ने अधिकार संसद-दललाई हुँदैन। धेरै नै आपत्तिजनक कुरा हो। यसको हिसाबकिताब निर्वाचनको समयमा मतदाताले गर्नुपर्‍यो।</p>\r\n\r\n<p style=\"text-align:justify\"><strong>नागरिकता विधेयकलाई दलहरुले आगामी निर्वाचनमा एजेण्डा बन्ने सम्भावना कत्तिको छ?</strong></p>\r\n\r\n<p style=\"text-align:justify\">खासगरी गठबन्धनवालाहरुले बहादुरी गरेको भन्दै विदेशीलाई प्रगति बुझाउने र त्यसबापत फाइदा लिने कोसिस गर्लान्। यो कार्य जनता र देशको हितभन्दा पनि अमुक बाह्य शक्तिलाई खुसी पार्न गरेको हुन भनि मतदाताले बुझ्नुपर्‍यो।</p>\r\n\r\n<p style=\"text-align:justify\">यसको अर्थ नागरिकताको कानुन बन्नु हुँदैन भन्न खोजिएको होइन। नेपाली नागरिकको बीचमा कुनै विभेद् गर्न पाइँदैन। नागरिकता नपाएकाले पाउनुपर्छ भन्ने कुरामा विवाद नै छैन। विदेशीलाई नागरिकताको हकमा मात्र कुरा हो। नेपालको भू-राजनीतिमा यसमा उद्धार हुनसक्ने ठाउँ नै छैन।</p>\r\n\r\n<p style=\"text-align:justify\"><strong>प्रतिनिधिसभामा बहुमतले पारित गरे पनि माथिल्लो सदन राष्ट्रिय सभामा छलफल हुन बाँकी नै छ। राष्ट्रियसभाले रोक्न पनि त सक्छ नि?</strong></p>\r\n\r\n<p style=\"text-align:justify\">रोक्न सक्छ। राष्ट्रिय सभाले आफूलाई सार्वभौम छु भन्ने बुझेको छ भने रोक्न नसक्ने कुरै हुँदैन।</p>\r\n\r\n<blockquote>\r\n<p style=\"text-align:justify\"><strong>विदेशीहरुको बाहूल्यता भयो वा संख्या बढ्यो भने किन खलल नपुग्नु? खास नेपालीहरु अल्पमतमा परे भने धेरै ठूलो असर गर्छ। दीर्घकालमा नेपालको अस्मिता, स्वाधीनता, अखण्डतालगायतका कुरामा गम्भीर असर गर्छ।</strong></p>\r\n</blockquote>\r\n\r\n<p style=\"text-align:justify\"><strong>वैवाहिक अंगीकृत नागरिकताका सन्दर्भमा विश्वका अन्य मुलुकमा के कस्तो व्यवस्था छन्? </strong></p>\r\n\r\n<p style=\"text-align:justify\">अहिले हामीले जे गर्न खोजेका छौं, त्यस्तो व्यवस्था अन्य मुलुकमा छैन। नागरिकताको सन्दर्भमा सबैभन्दा उद्धार भएको मुलुकमा पनि यस्तो अंगिकार गरिएको छैन।</p>\r\n\r\n<p style=\"text-align:justify\">भारतमा हेर्ने हो भने सात वर्षको समयसीमा राखेका छन्। भुटानमा पनि वैवाहिक अंगीकृत नागरिकताको सन्दर्भमा विवाह गरेर आएको व्यक्तिले सन्तान जन्मेर नागरिकता पाउन योग्य भएमा मात्र वैवाहिक सम्बन्ध भएको महिलाले वैवाहिक अंगीकृत नागरिकता पाउन योग्य मानिन्छ।</p>\r\n\r\n<p style=\"text-align:justify\">नेपालको भू-राजनीतिक हेर्ने हो भने विभिन्न मुलुकबाट शरणार्थीको रुपमा बसोबास गरेको पाइन्छ। त्यस्तो खालको नागरिकताको व्यवस्था राख्दा नेपालको राष्ट्रिय स्वाधीनता कहाँ पुग्ला? के होला तपाईँ अनुमान गर्नुहोस्। यति गम्भीर विषयमा नेताहरुले जुन काम गरे त्यो राष्ट्रघात हो। नालायकीपन हो। अदूरदर्शिता हो। अहिलेका नेताहरु मरेर जालान्। तर सन्तानहरु मुलुकमा त बस्लान् नि। उनीहरुको नागरिक हैसियत के होला? त्यसैले यो धेरै नै गम्भीर विषय हो।</p>\r\n\r\n<p style=\"text-align:justify\"><strong>मधेसमा रहेका लाखौं नेपालीले नागरिकता नपाएको अवस्था पनि त छ नि?</strong></p>\r\n\r\n<p style=\"text-align:justify\">मधेस होस् वा हिमाल र पहाडमा बस्ने नेपाली होउन्। वास्तविक नेपालीलाई नागरिकता दिन संविधान, कानुनले रोकेको छैन। कुनै अमुक व्यक्तिले नागरिकता पाएको छैन भने त्यो प्रशासनिक कठिनाईले हुनसक्छ। त्यसलाई प्रशासनिक तवरबाट नै समाधान गर्न सकिन्छ।</p>\r\n\r\n<p style=\"text-align:justify\">कानुनमा भएर पनि नागरिकता नदिने व्यक्तिलाई कानुनी कारबाही पनि गर्न सकिन्छ। तर, अहिले जुन विधेयक ल्याइएको छ त्यो राष्ट्रमाथि घात हो। यसलाई स्वीकार्न सकिँदैन।</p>\r\n\r\n<p style=\"text-align:justify\">त्यसो भए नागरिकता विधेयकमा भएका प्रावधानले राष्ट्रिय एकता वा सद्भाव-सहिष्णुतामा खलल पुग्छ, होइन?</p>\r\n\r\n<p style=\"text-align:justify\">विदेशीहरुको बाहूल्यता भयो वा संख्या बढ्यो भने किन खलल नपुग्नु? खास नेपालीहरु अल्पमतमा परे भने धेरै ठूलो असर गर्छ। दीर्घकालमा नेपालको अस्मिता, स्वाधीनता, अखण्डतालगायतका कुरामा गम्भीर असर गर्छ।</p>\r\n\r\n<p style=\"text-align:justify\"><strong>अब राष्ट्रपतिले 'होल्ड' गर्नसक्ने अवस्था हुन्छ कि हुँदैन?</strong></p>\r\n\r\n<p style=\"text-align:justify\">संविधानमा लिखितरुपमा 'होल्ड' गर्ने कुरा उल्लेख त छैन। यो कुरा आम व्यक्तिलाई बुझाउन अलि गाह्रो होला। तर, संवैधानिक कानुनका सिद्धान्त, शास्त्रलाई हेर्ने हो भने राष्ट्रपतिसमक्ष त्यो हदसम्म अधिकार नहुने भन्ने हुँदैन। तर, संविधानको शब्दहरु हेर्ने हो भने होल्ड गर्ने देखिँदैन।</p>\r\n\r\n<p style=\"text-align:justify\">राष्ट्रपतिले कि स्वीकार्ने हो। कि त विमति भयो भने आफू पदबाट अलग हुने हो। त्यो राष्ट्रपतिको निजी कुरा हो। त्यसैले शास्त्रले होल्ड गर्नसक्ने सम्मको कुरालाई ठाउँ दिन्छ। तर, लेखिएको संविधानको प्रावधान वा शब्दले होल्ड गर्ने ठाउँ दिँदैन। दुवै सदनले पारित गरेर पठाएमा प्रमाणीकरण गर्नुपर्ने नै हुन्छ।</p>"
    },
    "article_210903": {
        "title": "'नागरिकतालाई राजनीति र निर्वाचनसँग नजोडौं'",
        "author": "अन्नपूर्ण",
        "content": "<p><strong>काठमाडौं </strong>: सांसद मीनबहादुर विश्वकर्माले नागरिकतालाई राजनीति र निर्वाचनसँग जोड्न नहुने बताएका छन् ।&nbsp;</p>\r\n\r\n<p>नागरिकता विधेयकमाथि छलफलमा भाग लिँदै सांसद विश्वकर्माले लाखौं नागरिकहरु नागरिकताविहीन बन्नुपरेको भन्दै नागरिकतालाई राजनीतिसँग जोड्न नहुने बताएका हुन् ।</p>\r\n\r\n<p>उनले भने, 'नागरिकता विधेयक राष्ट्रिय सहमतिबाटै आएको हो । नागरिकतालाई राजनीति र निर्वाचनसँग नजोडौं । यसलाई विलम्ब नगरौं।'&nbsp;</p>\r\n\r\n<p>नागरिकतालाई राष्ट्रिय सहमतिबाट पारित गर्नुपर्ने बताए । नागरिकतालाई राजनीतिक दलको एजेण्डासँग जोड्न नहुने बताए ।</p>"
    },
    "article_210836": {
        "title": "राजनीतिक बेथितिको भाष्य",
        "author": "रमेश भट्टराई ‘सहृदयी’",
        "content": "<p style=\"text-align: justify;\">महाभारतको कथाअनुसार नियम र गुणले आफ्नो छोरो दुर्योधनभन्दा युधिष्ठिर भावी राजाको हकदार हुनाले राजा धृतराष्ट्रलाई जलन थियो। धृतराष्ट्र त हरतरहले आफ्नै छोरोलाई उत्तराधिकारी घोषणा गर्न चाहन्थे। यही पिताको मोह अनि मामा शकुनीले पढाएको षड्यन्त्रकारी पाठले मैमत्त दुर्याेधनको दुराचारले भाइ–भाइबीचमा फाटो उत्पन्न भयो। आखिर शकुनीको प्रवेशले कौरव र पाण्डवको भ्रातृ ममतालाई शत्रुतामा बदलेर महासंग्राममा परिणत गरायो। सुशिक्षा प्रदायक गुरुको छत्रछायाले भन्दा कुशिक्षा प्रदायक मामाको षड्यन्त्रकारी प्रभावले दुर्योधनमा अहम्ले डेरा जमाउन पुग्यो।</p>\r\n\r\n<p style=\"text-align: justify;\">सधैं पाण्डवको हित चाहेको भन्ने भ्रम छर्ने हस्तिानापुर नरेश शारीरिक रूपमा दृष्टिविहीन हुनुभन्दा बढी कुदृष्टिको बोकेरै प्रताडित बने। एउटा नेतृत्व मात्रै खराब भयो भने सारा जनताले दुःख पाउँछ। अन्याय व्यहोर्नुपर्छ। उनले नियतवश पासा खेलाएर युधिष्ठिरलाई घेराबन्दीमा पार्ने आफ्नो सालो शकुनीको जाली षड्यन्त्रमा भावनात्मक समर्थन गरिदिए। यसमा योजनाकार र कार्यसम्पादनबीचमा धृतराष्ट्रको सबैभन्दा ठूलो हात थियो। एवं क्रममा द्रौपदीको वस्त्रहरण गर्नेदेखि पाण्डवलाई लाक्षगृहमा आगो लगाउनेसम्मका हर्कतमा धृतराष्ट्रले मौन समर्थन गरेको देखिन्छ। स्वार्थैस्वार्थको भित्री चाहका कारण राज्यमा अशान्ति र अन्यायले डेरा जमाउन पुग्यो। उनको भित्री कुण्ठा र महत्त्ववाकांक्षाका अघि केही नलागेपछि भीष्म पितामहजस्ता महान् हस्तीले मृत्युवरण गर्नुपर्‍यो। आचार्य द्रोणाचार्य (कौरव र पाण्डवका गुरु), महाशक्तिशाली र दानी महावीर कर्णले युद्धमा मारिनुपर्‍यो। केवल आपसी कलहकै कारण महासंग्राम मच्चिएको महाभारतको कथाले वर्तमान नेपाली राजनीतिकै झल्को दिन्छ। यहाँ नजानेरै कसैले महाभारतका महारथी कर्णमाथि न्याय दिँदैन त कसैले कर्णलाई बल्छी बनाएर उसको आडमा भ्रष्टाचार गरिदिन्छन्।</p>\r\n\r\n<p style=\"text-align: justify;\">द्वन्द्वकालमा सेना–प्रहरी र द्वन्द्वरत दाजुभाइ, दिदीबहिनीलाई आपसी इच्छा नहुँदा–नहुँदै मारामार गर्न विवश बनाइनुलाई महाभारतको कथाको नुनको सोझो गर्नुपर्ने बाध्यतासँग जोड्न सकिन्छ। आफू युधिष्ठिरको पनि दाजु हुनुमा भन्दा पहिचान नहुँदा दुर्योधनले साथ दिनुमा कर्णले मर्यादाबोध गरेको कथा साँच्चै मार्मिक लाग्छ। अर्कोतर्फ यहाँ कर्णजस्तै नुनको सोझो गर्ने नाउँमा असत्यको वकालत गर्न ताउरमाउर गरिरहन्छन्। विनाशकाले विपरीत बुद्धि। यस युद्धमा अरू कसैलाई दोषीठान्नुभन्दा आपसी मतभेद नै युद्धको कारण बन्यो। यसमा शकुनीको चरित्रले प्रमुख भूमिका निर्वाह त गरिदियो तर, केवल कृष्णको महाशक्तिका कारण सत्यको विजय भयो।</p>\r\n\r\n<p style=\"text-align: justify;\"><kbd>राजनैतिक कुसंस्कार हस्तान्तरणको निरन्तरताका कारण व्यवस्था फेरिए पनि जनताको अवस्था फेरिन नसकेको दुःखेसो छ।</kbd></p>\r\n\r\n<p style=\"text-align: justify;\">नेपालको राजनीतिमा पनि पछिल्लो समय यस्तै–यस्तै शकुनीहरूको चाला र दुर्योधनको हठवादी रोग मौलाइरहेकै छ। अल्पसंख्यक विदुरहरूका कथन खोलाका गीत भइदिन्छन्। यहाँ सत्यको पक्षधर कृष्णको अभावका कारण आशाको दियो मधुरो देखिन्छ। विसंगतिले जेलिएको कुत्सित जालझेलमा असल कर्मठलाई लाक्षगृहमा जलाउने तमाम षड्यन्त्र पनि हुन्छ। कतिपय महादण्डनीय अपराधमा प्रमाण नष्ट गरी खुलेआम चोखिने अचम्मको सफाइ हुन्छ त कतिपय घोटालाका बार्गेनिङ अनायासै गुपचुप भइदिन्छ। सञ्चार क्षेत्रमा पनि विभिन्न पार्टीका निकट संगठनको संयन्त्र बनेको छ। आखिर स्वच्छ पत्रकारितामै गम्भीर संकट हुने नै भयो। अर्कातिर, विज्ञ व्यक्तित्वलाई पाखा लगाउँदै दलगत दम्भले निर्लज्ज दमनकारी संस्कार बसाइदिएको छ। बौद्धिकता पनि गरुडका अघि सर्प लठठए जसरी नेताका शक्तिका अघि लम्पसार बनिदिन्छ।&nbsp;</p>\r\n\r\n<p style=\"text-align: justify;\">आखिर यो राजनैतिक कुसंस्कार हस्तान्तरणको निरन्तरताका कारण व्यवस्था फेरिए पनि जनताको अवस्था फेरिन नसकेको दुःखेसो छ। राज्यको व्यवस्थाले भन्दा पनि समय क्रमका कारण विज्ञान–प्रविधिको विकासले स्वशिक्षा ग्रहण गर्ने अवसर पाइरहेको देखिन्छ। सञ्चार सुविधा, इन्टरनेटको द्रुत विकास र वैदेशिक रोजगारका निमित्त बाहिरिएका युवाको जाँगरिलो कार्यात्मक प्रभावमा हामीले केही विश्वव्यापी परिवर्तनलाई बुझ्ने सौभाग्य पाएका रहेछौँ। यसमा राज्य व्यवस्थाले झिनो कर्म गरेर ठूलो कुरा गरेको मात्रै देखियो।</p>\r\n\r\n<p style=\"text-align: justify;\">गरिब र धनीका बीचमा एकरति विभेद नहुने क्षेत्र भनेको महँगीमात्रै हो। आज शैक्षिक माफिया र मेडिकल माफियाका कारण शिक्षा र स्वास्थ्यजस्तो मूलभूत क्षेत्रमा ठूलो बेथिति छ। न्यायालयसमेत यो सार्वजनिक सरुवा रोगबाट संक्रमित बनेका कुरा पछिल्ला कतिपय घटनाले पुष्टि गरिरहेभैmँ लाग्छ। व्यावहारिक हिसाबमा एकैपटक धेरै सामान किन्नेले केही छुट पाउँछ तर गरिबले एकैपटक किन्न नसक्ने हुनाले महँगो रकमकै खुद्रा सामान किन्नुपर्ने बाध्यता हुन्छ। सरकारी निकाय कमजोर हुनु अनि निजीकरण फस्टाउनुमा सत्तामा पुगिसकेका र पुग्न उद्यत् रहेकाहरूकै प्रभाव र दबाबले भूमिका खेलेको बुझिन्छ। परिणामतः हुने खानेले पढ्ने र हुँदा खानेले पढ्ने दुईथरी शैक्षिक निकाय छन्। उपचारका लागि गुणस्तरीय र गुणस्तरहीन दुईथरी अस्पतालमा सम्पन्न र विपन्नको विभेदकारी व्यवस्था छ। नीतिमा समानता छ तर व्यवहारमा स्पष्ट विभेद छ।</p>\r\n\r\n<h3 style=\"text-align: justify;\"><strong>दलीय दबदबामा जनता</strong></h3>\r\n\r\n<p style=\"text-align: justify;\">दलीय व्यवहारबाट जनता वाक्कदिक्क छ। यसर्थ चुनावमा मतदान गर्नु जनताको स्वेच्छाभन्दा पनि बाध्यता मात्रै हो। जनता काम र कामअनुसारको दाम चाहन्छ। कुनै पार्टीको हाँगो नसमाते केही कामै नहुने बाध्यताका कारण सामान्य जनताले कुनै न कुनै पार्टीको सदस्यता लिएर लेबी तिरिरहन्छ। रोजगार नभएका कारण दलगत होहल्लामा सामेल भइरहन्छ। यथार्थमा उसले दिलभित्रबाट पार्टीकै झन्डा बोकिरहन चाहन्छ भन्ने पनि होइन। विडम्बना त पार्टीको पुच्छर नभएकालाई न्याय पाउनै गाह्रो छ। बेथिति पनि अब त खुलेआम संस्थागत शैलीमा निर्देशित छ। कतिपय पार्टीमा मानिसको संवेदनामाथि खेलेर राजनीति गर्ने नीति बनाइएको हुन्छ। माथिल्ला तहकै नेताहरूले जनताको भोट तान्ने अभिप्रायः बोकेर संवेदनासँग स्वार्थ साट्ने रहेछन्। यसर्थ चाकडीबाज पनि धेरै हदमा बाध्यकारी राजनैतिक कुसंस्कार बनिदिन्छ।</p>\r\n\r\n<p style=\"text-align: justify;\"><kbd>यो देश प्रजातन्त्र, राजतन्त्र, पञ्चायती शासन, बहुदलीय व्यवस्था, लोकतन्त्र, गणतन्त्र भन्दै अनेकौं नाममा केवल प्रयोगशाला बनिरहेको छ।</kbd></p>\r\n\r\n<p style=\"text-align: justify;\">परिणामतः नेतृत्वमा पुगेकाहरूले जिम्मेवारीबोधको गाम्र्भीयतालाई भुल्ने आडभरोसा पाउने रहेछन्। शक्तिशालीको टाङमुनि पसेपछि दोषीले मज्जाले चोखिन पाउने रहेछ। काण्डैकाण्ड, घटनैघटना भएकै हुन्छन्। साना माछा मोलतोल नमिलेर समातिन्छन्। ठूलाले स्वतः सेटिङमा छुट पाउँछन्। बिस्तारै–बिस्तारै जनताले पनि भुलिदिन्छन्। कानुनलाई हातमा लिन नुनको सोझो गर्नेहरूलाई परिबन्धमा पारिन्छ। सञ्चार माध्यमलाई समेत सकेसम्म र पाएसम्म किनिन्छ। नेताले आफ्नो खेल्ने बाटो बलियो बनाउँछन् अनि महागल्ती पनि क्षणभरमै पानीको फोका जसरी निर्विष बनिदिन्छन्।</p>\r\n\r\n<p style=\"text-align: justify;\">एकातिर देश वित्तीय संकुचनको घेराबन्दीमा देखिन्छ अर्कातिर सम्भावनाका अनेकन आधारहरू छायाँमा परिरहेको विडम्बना छ। स्वरोजगार र उद्यमशीलतालाई गतिवान् तुल्याउने योजनामा सरकार र सरोकारवालाको पटके विचारभित्रै सीमांकित देखिन्छ। युवा रोजगार, युवा उद्यमशीलतासँग जोडिएका उत्तम योजना पनि पानीका फोका जसरी हराएर जान्छन्। यसकारण यही बेथितिको निरन्तरताले जनतामा असन्तुष्टि, अविश्वास र वितृष्णाको बादल मडारिइरहेको छ।</p>\r\n\r\n<p style=\"text-align: justify;\">बाटो, बत्ती, भवन निर्माणमा भन्दा पनि अब जनतालाई रोजगारको खाँचो छ। कर्मचारीतन्त्रको संयन्त्रमा देश र्‍वाइँर्‍वाइँ घुमेको छ। चाहे बुर्जुवा शिक्षा भनेर पढ्नबाटै वञ्चित गराइएको नै किन नहोस्, अबको जनताले नातावाद, कृपावादको चरम दुरुपयोगलाई बुझिसक्नुपर्ने हो। अहिले सत्ताधारीको गठबन्धनको तुलोले देश र जनताको हितका लागि भनेर दलीय साँठगाँठ गरेकै होइन। न त यो सिद्धान्त र विचारको तादात्म्य हो। यो त केवल काले काले मिलेर खाऊँ भालेको दाउ सिवाय अरू उद्देश्य नै होइन भन्ने कुरा हालसम्मको व्यवहारबाट प्रस्टिएको छ। अचम्मको कुरा यहाँ तोरी र कोदोको मेलबाट खोक्रो आदर्शताको तेल बिकिरहेकै छ। वितृष्णै–वितृष्णाको पहाड ठडिएको छ। निराशै–निराशामा आशा खोज्नु छ। नराम्रै–नराम्रोको बीचबाट ‘भन्दा राम्रो’ लाई खोज्नै हम्मेहम्मे छ।</p>\r\n\r\n<h3 style=\"text-align: justify;\"><strong>राजनीतिको प्रयोगशाला र अन्त्यहीन निराशा</strong></h3>\r\n\r\n<p style=\"text-align: justify;\">२०६४ मा तत्कालीन माओवादीलाई चाख्ने अपेक्षासहित जनताले मत दिए। कहिले वाम गठबन्धन त अहिले विचारसिचार बिर्सिएको गठबन्धनको दलीय दम्भमा हामी जनता कठपुतली भइरहेकै छौं। देश राजनैतिक अभ्यासको रंगमञ्च बनिरहेको छ। २०४८ पछिका भूतपूर्व जवानहरूको दलदलभित्र स्वार्थैस्वार्थको कसिलो रस्साकस्सीका बीचमा राजनीतिको मियो घुमेको छ। स्थानीय तहदेखि संघसम्मै राजनैतिक शक्तिको चाकडीबाज झन्झन् कसिलो बन्दो छ। देश राजनीतिक निराशाको अन्त्यहीन बहसमा रुमल्लिँदा जनतामा आशा छैन। आसन्न चुनावबाट कुनै नवीन परिवर्तनको सम्भाव्यता पनि देखिँदैन।</p>\r\n\r\n<p style=\"text-align: justify;\">चाकडी, चाप्लुसीको चर्को मोलतोलमा देशले दक्ष जनशक्तिलाई पाखा लगाइरहेको छ। अहिले त हाम्रो देश युवाशक्ति निर्यात गर्ने अचम्मको मुख्र्यांइमा गर्व गर्दो छ। सुनको कचौरा बोकेर भिख मागिरहेको देश भन्नुमा पनि अत्युक्ति देखिएकै छैन। शिक्षित बेरोजगारको लावा लस्करहरूले नेताका बल्छी बनेर आफूलाई अल्छी बनाइदिँदा कालोकर्मले स्थान पाएको छ। देश नबने पनि व्यक्ति बनिरहेकै छन्। गाउँगाउँमा सिंहदरबारको सुविधाभन्दा बढी शक्तिको दम्भ पुगेको देखिन्छ। कतिपय स्थानीय नेताले समेत ठूला–ठूला बिल्डिङ ठड्याएका छन्। हरेक ठूला नेताहरूले काठमाडौँमा घर बनाएर गाउँमा चुनाव लड्छन्। जो चुनावका मुखमा गाउँ आएर मेरो क्षेत्र भन्दै आधिपत्य जमाउँछ तर अरू समय नमस्कारसमेत फर्काउन भ्याउँदैन भने तिनलाई हामी जनताले किन सधैं धुप हालिरहनुपर्ने हो र !</p>\r\n\r\n<p style=\"text-align: justify;\">अनियमितताको गुजुल्टाले राजनैतिक सिद्धान्त स्खलित छ। नेतृत्वले सार्वजनिक उत्तरदायित्वको खिल्ली उडाइरहेका छन्। जनताले बोल्ने हक पाएका त छन् तर अघोषित दलीय निरंकुशताको अघोषित दबाबमा दासत्वको अनुमोदन भइरहेकै छ। अहिले देशका जनताभन्दा कार्यकर्ताको प्रभुत्व बढिरहँदा तिनले आफ्ना नेताको कर्तुतलाई सकेसम्म ढाकछोप गर्ने र आफूइतरको खोइरो खन्ने ठेक्का लिएका छन्। यो देश प्रजातन्त्र, राजतन्त्र, पञ्चायती शासन, बहुदलीय व्यवस्था, लोकतन्त्र, गणतन्त्र भन्दै अनेकौं नाममा केवल प्रयोगशाला बनिरहेको छ।</p>\r\n\r\n<p style=\"text-align: justify;\">सुन्दर देश तर खराब नेतृत्वको पुनरागमन। गर्छु भन्नेको खुट्टा तान्ने परिपाटी। विदेशी गुलामी र हस्तक्षेपको घनचक्कर पनि उस्तै। जनता बबुरा केही थाहा पाएर पनि अनजान बन्नुपर्ने। केही बुझेर पनि रित्तो हुनुपर्ने। टिकट लेनदेनदेखि पैसाको चलखेल सुरु भई चुनावी हस्तक्षेप गरिएका परिवेशसम्ममा पनि हामी त मूकदर्शक छौं। शक्तिको दम्भबोकेर रचिएको षड्यन्त्रमा निमुखाहरू अपेक्षा बोकेरै पीडित छन्। तिनको शक्तिशाली हातखुट्टालाई परिस्थिति र परिबन्धले बाँधिएको हुन्छ। आखिर विसंगति नै विसंगतिको चाङमा मुलुकको व्यवस्थाप्रति प्रश्न गर्न मन लाग्छ। केन्द्रीकरण पद्धति विकेन्द्रीकरण भयो, अधिकार बाँडफाँड पनि भयो तर अपनत्व हुन सकेन। तब स्वतन्त्र व्यक्तिहरू फाट्टफुट्ट आउँदा पार्टीहरूले तिनको ईर्ष्या गरिरहेका छन्। स्वतन्त्र उठेर विजयी भएकाहरूले कसैको चाकडी चाप्लुसी गर्नु नपर्ने अनि माथिको आदेशगत सिन्डिकेट मान्नु नपर्ने यथार्थका कारण जलन बढेको छ।</p>\r\n\r\n<p style=\"text-align: justify;\">वैकल्पिक शक्तिका रूपमा स्वतन्त्रबाट विजयी भएका कर्मठ व्यक्तित्वलाई दलका नेता/कार्यकर्ताले मूर्खको संज्ञा दिएको पनि सुनिन्छ। अहिले त अझ ‘स्वतन्त्र पार्टी’ को जन्म भएको छ। यसर्थ अब भूतपूर्व युवाहरूलाई वि श्राम गराउने पार्टीबाहिरका शक्तिलाई समर्थन गरेर हेर्ने मनशायभित्र सचेत मतदाता मोडिइरहेको छ। अतः आसन्न चुनावले बेथितिमय ऐझेरु मासेर नवीन परिवर्तनको प्रारम्भ गर्न सक्नुपर्छ।</p>"
    },
    "article_210703": {
        "title": "भोटभन्दा देशका लागि राजनीति गर्न खोज्दा दु:ख पाइयो : रवीन्द्र मिश्र",
        "author": "अन्नपूर्ण",
        "content": "<p><strong>काठमाडौंः</strong> विवेकशील साझा पार्टीका निवर्तमान अध्यक्ष रवीन्द्र मिश्रले स्थानीय निर्वाचनमा राम्रो नतिजा नआउँदा राजीनामा दिएको बताएका छन् ।</p>\r\n\r\n<p>सामाजिक सञ्जालमार्फत् निवर्तमान अध्यक्ष मिश्रले नतीजा सोचेअनुरुप नआएकै कारण राजीनामा दिएको बताएका हुन् ।</p>\r\n\r\n<p>प्रष्ट छुः स्थानीय निर्वाचनमा अलि राम्रो नतिजा आएको भए राजीनामा दिने थिइन। तर, नतिजा अति नराम्रो भयो। राजीनामा दिएँ । वास्तविकता यही हो । हल्ला धेरै किसिमको चलाइयो। अढाई महिनापछि साथीहरूले राजीनामा स्वीकृत गरिदिएका छन् र नेतृत्व हस्तान्तरण भएको छ। त्यसबाट राहत मिलेको छ,'उनले भने,' नयाँ नेतृत्वलाई ह्रिदयदेखिको शुभकामना अर्पण गर्दछु '</p>\r\n\r\n<p>तर, अझ ठूलो चुनौतीको पहाड चड्न बाँकी रहेको उनको भनाइ छ। उनले भोटको लागि भन्दा देशको लागि राजनीति गर्न खोज्दा अलि दु:ख पाइएको र जुन स्वभाविक भएको बताएका छन्। । उनले विगतको यात्रा सहज नभएको र आगामी यात्रा पनि सहज नहुने बताएका छन्।</p>\r\n\r\n<p>उनले भने, ‘आउँदा दिनहरूमा म पार्टीभित्र र बाहिर मेरा दृष्टिकोणहरूबारे सक्दो व्याख्या गर्ने प्रयास गर्नेछु । विश्वास दिलाउन प्रयास गर्नेछु। सकेँ भने, सकिहाले, सकिन भने मुस्कुराउन र थप प्रयास गर्न छोड्ने छैन। गरेरै छोड्ने हो, परिवर्तन हेरेरै मर्ने हो । अधिकांश मानिसहरू बोल्नै नसक्ने, बोल्यो कि चौतर्फी आक्रमणमा पर्ने र दानवीकरण हुने विषयमा बोल्दा यति धेरै दमित भावनाहरू शानदाररूपमा समर्थनमा उत्रिएलान् भन्ने मैले सोचेको थिइन । आँट गरेर आफूलाई अभिव्यक्त गर्ने सबैप्रति नमन गर्दछु । '</p>\r\n\r\n<p><br />\r\n&nbsp;</p>"
    },
    "article_210697": {
        "title": "राजनीतिमा लागेर उतारचढावमय जीवन विताइरहेको छु : प्रचण्ड",
        "author": "अन्नपूर्ण",
        "content": "<p><strong>काठमाडौं </strong>: नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले मुलुकको विकासका लागि कलाकारको अहम भूमिका रहने बताएका छन्।</p>\r\n\r\n<p>सोमबार रसियन कल्चर सेन्टरमा आयोजित &nbsp;कलाकार तथा पुरस्कार वितरण कार्यक्रममा बोल्दै अध्यक्ष प्रचण्डले कला, साहित्य र कलाकारप्रति सदैव आफ्नो सम्मान रहने बताए।</p>\r\n\r\n<p>उनले आफू कलाप्रेमी भएपनि राजनीतिक जीवन भने उचारचढावमय वितिरहेको बताए। &nbsp;'म आफै पनि संस्कृति, कलाप्रति अलि बढि रुची राख्ने व्यक्ति हुँ। राजनीतिमा लागेर जीवन बडो उतारचढावमय विताइरहेको छु,' उनले भने।</p>\r\n\r\n<p>मानिसको जीवन सरल र सहज बनाउन संस्कृति , कला र कलाकारको अहम भूमिका हुने बताउँदै अध्यक्ष प्रचण्डले यिनीहरुको जगेर्ना गर्नु सबैको कर्तव्य रहेको बताए।</p>\r\n\r\n<p>उनले देशमा राष्ट्रिय एकता कायम भएर जाओस् भन्ने आफ्नो&nbsp;धारणा रहेको बताए।</p>\r\n\r\n<p>उनले राजनीतिक परिवर्तनका लागि धेरै संघर्ष गरेको र अब देशको स्थायीत्व र विकासका निम्ति जुट्नु पर्ने बेला आएको बताए।<br />\r\nउनले भने,'राजनीतिक परिवर्तनका लागि धेरै संघर्ष गर्‍यौं, अब देशको स्थायीत्व र विकासका निम्ति सबै जुटौं।'</p>\r\n\r\n<p>देशलाई समृद्धि बनाउन उत्पादन अभिवृद्धि गर्न, आत्मनिर्भर अर्थतन्त्रको जग बसाउन, निर्यात प्रवर्द्धन गर्न र आयात प्रतिस्थापन गर्नुपर्नेमा जोड दिए।</p>\r\n\r\n<p>राष्ट्रलाई समृद्धि बनाउन सबै संघ संस्थाहरुको योगदान उत्तिकै महत्पूर्ण हुने उनको भनाइ छ।</p>"
    },
    "article_210674": {
        "title": "नागरिकता विधेयकमा राष्ट्रपतिको कदमलाई राजनीतिक रङ्ग दिनु हुँदैन : योगेश भट्टराई",
        "author": "अन्नपूर्ण",
        "content": "<p style=\"text-align:justify\"><strong>काठमाडौं : </strong>प्रमुख प्रतिपक्ष दल एमालेले‘नेपाल नागरिकता (पहिलो संशोधन) ऐन, २०७९’को विधेयकमा राष्ट्रपति विद्यादेवी भण्डारीको कदमलाई राजनीतिक रङ्ग दिएर मुलुकलाई विभाजित गर्न खोज्नु ठूलो भुल हुने बताएको छ। एमाले सचिव एवम् सांसद योगेश भट्टराईले नागरिकता विधेयकमा संविधानले प्रदान गरेको अधिकारका आधारमा राष्ट्रपतिले नेपालको हितमा आफ्नो कर्तव्य र दायित्व निर्वाह गरेको बताएका छन्।</p>\r\n\r\n<p style=\"text-align:justify\">‘संविधानले सबैको सीमा, कर्तव्य र अधिकार तोकिदिएको छ। नागरिकता विधेयकका सन्दर्भमा संविधानको धारा ११३ ले प्रदान गरेको अधिकारका आधारमा राष्ट्रपतिले नेपालको हितमा आफ्नो कर्तव्य र दायित्व निर्वाह गर्नु भएको छ।’ उनले भनेका छन्, ‘राष्ट्रपतिको यो कदमलाई राजनीतिक रङ्ग दिएर मुलुकलाई विभाजित गर्नखोज्नु ठूलो भुल हुनेछ।’&nbsp;</p>\r\n\r\n<p style=\"text-align:justify\">भट्टराईले राष्ट्रपतिद्वारा उठाइएका सवालमा राष्ट्रिय सहमति जुटाउने प्रमुख दायित्व सत्तारुढ गठबन्धनको भएपनि एमालेले बिनासर्त भूमिका खेल्ने बताएका छन्। उनले संघीय संसदमा फर्किएको नागरिकता विधेयकलाई राष्ट्रपतिद्वारा उल्लेख गरिएका सवालमा सहमति निर्माण गर्ने दायित्व सभामुख र राष्ट्रियसभाका अध्यक्षको पनि भएको स्पष्ट पारेका छन् । अध्यक्ष र सभामुखबाट यो भूमिकाको अपेक्षा रहेको उनको दाबी छ।[related_news]</p>\r\n\r\n<p style=\"text-align:justify\">एमालेका प्रमुख सचेतक विशाल भट्टराईले राष्ट्रपतिले नागरिकता विधेयक फिर्ता गर्नु स्वागतयोग्य भएको बताए। ‘एमालेले ३३ वटा संशोधन हालेर बैवाहिक अंगीकृत नागरिकताको हकमा सातवर्षे प्रावधान राख्न खोज्दा बहुमतको बलमा सत्तापक्षले पारित गर्यो’, नेता भट्टराईले भने, ‘अब राष्ट्रपतिले पुनर्विचार गर्नुपर्छ भनेपछि बहुमत अल्पमतबाट माथी उठेर सातवर्षे प्रावधान राखेर पास गर्न सत्तापक्ष तयार हुनुपर्छ। राष्ट्रपतिले जे गर्नुभयो, जनताको भावनाअनुसार गर्नुभएको छ।’&nbsp;</p>\r\n\r\n<p style=\"text-align:justify\">एमालेका केन्द्रीय सदस्य माधव ढुंगेलले राष्ट्रियताको रक्षा र स्वाभिमानसँग सम्झौता गर्न नसकिने उल्लेख गरेका छन्। उनले भने, ‘सबै नेपाली नागरिकले नेपाली नागरिकता पाउनुपर्छ तर नियतिले नागरिकताको दुरुपयोग हुने अवस्था दिनु हुँदैन ।’ उनले राष्ट्रपतिको गराएको ध्यानाकर्षण संसद एक पटक गम्भीरता पुर्वक विद्येयकलाई हेर्नुपर्ने धारणा राखे।&nbsp;</p>\r\n\r\n<p style=\"text-align:justify\">संवैधानिक कानुनका ज्ञाता डा. भीमार्जुन आचार्यले राष्ट्रपतिबाट विधेयक फिर्ता पठाउनु तीन कारणले स्वाभाविक भएको बताए। ‘संविधानले राष्ट्रपतिलाई अधिकार दिएको छ। संविधानको धारा १११ को उपधारा ३ अनुसार राष्ट्रपतिले आवश्यक ठानेमा उत्पत्ति भएको प्रतिनिधिसभामा सन्देशसहित पुनर्विचारका लागि विधेयक फिर्ता पठाउन सक्छ। संविधानमा लेखिएकै अधिकार प्रयोग गर्दा खेरी अन्यथा भन्न मिल्दैन’, डा. आचार्यले भने, ‘संवैधानिक कानुनको मूल्य मान्यता र संसदीय शासन पद्धतिको अभ्यासलाई हेर्दा पनि आलंकारिक राष्ट्रपतिले पनि राष्ट्र र संविधानको संरक्षकको हैसियतमा देश, समाज र संविधान अनुकूलको कुनै काम भएन भन्ने मनमा लाग्यो भने त्यो असहमति व्यक्त गर्नका लागि फिर्ता पठाउने चलन छ। त्यसैले संवैधानिक कानुनको मान्यता र संसदीय अभ्यासको हिसाबले पनि यसलाई अन्यथा भन्न मिल्दैन।’</p>\r\n\r\n<p style=\"text-align:justify\">उनले दुई दशकअघि तत्कालीन राजा वीरेन्द्र शाहले नागरिकता संशोधन विधेयकमा लालमोहर नलगाएको घटना स्मरण गरे। नेपालको संसदीय अभ्यास हेर्दा पनि २०४७ सालको संविधानअन्तर्गत पनि तत्कालीन राजा वीरेन्द्रले सर्वोच्च अदालतको राय मागेर नागरिकता संशोधन विधेयक अस्वीकृत गरेको उनले बताए।&nbsp;</p>\r\n\r\n<p style=\"text-align:justify\">नेपालको संविधान धारा ११३ को उपधारा (३)मा प्रमाणीकरणका लागि पेस भएको विधेयक (अर्थ बाहेक) मा पुनर्विचार गर्नु आवश्यक छ भन्ने राष्ट्रपतिलाई लागेमा विधेयक पेस भएको मितिले सन्देशसहित विधेयक उत्पत्ति भएको सदनमा फिर्ता पठाउन सक्ने व्यवस्था छ। सोहि अनुसार नेपाल नागरिकता ऐन, २०६३ लाई संशोधन गर्न बनेको ‘नेपाल नागरिकता (पहिलो संशोधन) ऐन, २०७९’को विधेयक राष्ट्रपतिले प्रमाणीकरण नगरी आइतबार १५ बुँदे सन्देशसहित संसदमा फिर्ता पठाएकी छन्।<br />\r\nसुझावको क्रममा भण्डारीले भनेकी छन्, ‘विधेयकका रूपमा प्रस्तुत र अध्यादेशका रूपमा जारी ती व्यवस्थाले पनि नागरिकता प्राप्तिका बारेमा उठेका केही गम्भीर सवालहरूलाई सम्बोधन गर्न बाँकी नै राखेको देखिन्छ। विक्रम सम्वत् २०७५ सालमा प्रस्तुत भएको नागरिकता विधेयक उपर प्रतिनिधिसभामा राज्य व्यवस्था तथा सुशासन समितिले सहमति जुटाएको भनिएको प्रतिवेदनलाई सम्मानित सदनमा छलफल गरी सार्वभौम जनताका सामुन्ने राखिदिनु उपयुक्त हुन्छ।’<br />\r\n&nbsp;</p>"
    },
    "article_210524": {
        "title": "सप्तकोसी पीडितमाथि 'घुमाउरो' राजनीति : दलबलसहित मन्त्री पुग्छन्, विस्थापितलाई वास्ता गर्दैनन्",
        "author": "किशोर बुढाथोकी",
        "content": "<p style=\"text-align:justify\"><strong>विराटनगर / उदयपुर :&nbsp;</strong>सप्तकोसी नदीले विस्थापित बनाएकाहरू बसेको ठाउँमा गत बुधबार प्रदेश १ का मुख्यमन्त्री र मन्त्रीहरू पुगे।&nbsp;आफूनिकटका एवं आसेपासेलाई लिएर दलबल र लावालस्करसहित पुगेका मुख्यमन्त्री राजेन्द्रकुमार राई, आन्तरिक मामिला तथा कानुनमन्त्री केदार कार्की, आर्थिक मामिला तथा योजनामन्त्री इन्द्रबहादुर आङ्बोले बाढीपीडितकै मेसमा खाना खाए। बाढीपीडितसँगै खाना खायौँ भनेर प्रचार गराए। सप्तकोसीपीडितका समस्यालाई भने वास्ता गरेनन्। न त उनीहरूका पीडालाई सम्बोधन गरे।&nbsp;</p>\r\n\r\n<p style=\"text-align:justify\"><img alt=\"\" src=\"https://bg.annapurnapost.com/uploads/media/mes-khana_20220812172938.jpg\" title=\"\" /></p>\r\n\r\n<p style=\"text-align:justify\">विस्थापितलाई सहयोग गर्नभन्दा पनि आफ्नो प्रचार र सस्तो लोकप्रियताका लागि मुख्यमन्त्री तथा मन्त्री आएको गुनासो पीडितको छ। मुख्यमन्त्री र मन्त्रीको ध्यान बिरामी भएर धमाधम थला परिरहेका बाढीपीडिततिर गएन। विस्थापित भएपछि भरपेट खान नपाएका पीडितको मतलब गरेनन्। न त सप्तकोसी नियन्त्रण गर्दै स्थानीयलाई सुरक्षित बनाउँछौं भन्ने प्रतिवद्धता नै जनाउन सके। बाढी प्रभावित क्षेत्रको अनुगमन र निरीक्षणका नाममा लाचारी देखाएर फर्किए। मेसमा बसेर खाना खानबाहेक केही नगरेको गुनासो विस्थापितको छ।&nbsp;</p>\r\n\r\n<blockquote>\r\n<p style=\"text-align:justify\">'मुख्यमन्त्री र मन्त्री आउँदा त हाम्रा लागि केही हुन्छ होलाभन्ने अपेक्षा थियो। केही योजनासहित आएका होलान् भन्ने लाग्यो। तर एकछाक खानका लागि आएजस्तो देखियो,' विस्थापितमध्येकी अनिता श्रेष्ठले भनिन्, 'पीडैपीडाले थिचिएका हामीलाई सान्त्वनासमेत दिएनन्। अनुहार देखाउन त नआएको भए पनि हुन्थ्यो। सरकारका नेतृत्वकर्ता आए भनेर गर्ब गर्नु बेकार भयो।'&nbsp;</p>\r\n</blockquote>\r\n\r\n<p style=\"text-align:justify\">एक महिने बच्चा काखमा च्याप्दै उनले सरकारका नाममा पीडितमाथि राजनीति गर्ने प्रयास भएको गुनासो पोखिन्।&nbsp;'विस्थापित भएपछि हामीले पेटभरि खान पाएका छैनौं। बाढीपीडितहरू धमाधम बिरामी पर्न थालेका छन्,' श्रेष्ठले भनिन्, 'खाना र उपचारको व्यवस्था छैन। तर मन्त्रीहरू आएर खाना खाए, अनि फोटो खिचाएर गए।' विस्थापितलाई व्यवस्थापन तथा कोसी नियन्त्रणको योजना बिनानै आएर आफूहरू बाढीपीडितकै पक्षमा छौँ भन्ने देखाउँदै 'घुमाउरो' तरिकाले राजनीतिक गर्न खोजेको गुनासो उनले पोखिन्।&nbsp;</p>\r\n\r\n<blockquote>\r\n<p style=\"text-align:justify\">'कोसीले दिएको पीडा सहन गाह्रो परिरहेका हामीमाथि राजनीतिक खेलवाड भयो। सरकारलाई भने भोट बैंक सुरक्षित बनाउने चिन्ता रहेछ,' उनले भनिन्, 'विस्थापितका नाममा राजनीतिक गन्ध सुरु भएको छ। 'घुमाउरो' राजनीतिको प्रयास गरिनु हाम्रा लागि पीडादायी हो।'&nbsp;</p>\r\n</blockquote>\r\n\r\n<p style=\"text-align:justify\">त्यसो त कोरोनामुक्त भएपछि पहिलोपटक सार्वजनिक कार्यक्रम सप्तकोसी प्रभावित क्षेत्रमा मुख्यमन्त्री राई देखा परेका थिए। सामान्य स्वास्थ्य मापदण्डको समेत ख्याल नगरिकन मन्त्रीहरूसहित पुगेर बाढीपीडितसँग घुलमिल भए। मुख्यमन्त्री र मन्त्रीले मात्रै हैन, उनीहरूका अघिपछि लागेर गएकाहरूले पनि स्वास्थ्य मापदण्ड पालना गरेनन्। न त मास्क नै लगाएका थिए।&nbsp;</p>\r\n\r\n<p style=\"text-align:justify\"><img alt=\"\" src=\"https://bg.annapurnapost.com/uploads/media/mukhyamantri_20220812172938.jpg\" title=\"\" /></p>\r\n\r\n<p style=\"text-align:justify\">यसअघि महामारीको रूप लिइसकेको कोरोनाको संक्रमण पछिल्लो समय तीव्र गतिमा फैलिइरहेका बेला स्वास्थ्य मापदण्डको उल्लंघन गर्दै हेलचेक्राइँपूर्ण तरिकाले बाढी प्रभावित क्षेत्रमा उनीहरू पुगेका हुन्। कोरोनाबाट बच्न भीडभाड गर्न हुँदैन, मास्क प्रयोग र जनस्वास्थ्य मापदण्डको पालना गर्नुपर्छ भनेर सिकाउने तथा नियम बनाउनेले नै नियमको धज्जी उडाए।&nbsp;जिम्मेवार व्यक्ति बिना मास्क भीडभाड गर्दै आएको भनेर बाढीपीडितले प्रश्न उठाएका छन्। प्रदेश १ मा दैनिक संक्रमण बढ्दो छ।&nbsp;</p>\r\n\r\n<p style=\"text-align:justify\">जनस्वास्थ्य विज्ञहरूले भदौमा संक्रमणदर उच्च हुने चेतावनी दिइरहेका छन्। देशभर दैनिक आठ हजारसम्म संक्रमित हुने प्रक्षेपण गर्दै स्वास्थ्य मापदण्ड पालनामा जोड दिइएका बेला सरकारका मन्त्रीहरू जनस्वास्थ्य मापदण्डको उल्लंघन गरेर खुलेआम हिँडडुल गरिरहेका छन्।&nbsp;</p>\r\n\r\n<p style=\"text-align:justify\">सप्तकोसी नदीले सर्वसाधारणलाई विस्थापित बनाएको शुक्रबार ९ दिन पूरा भयो। उदयरपुरको बेलका नगरपालिका–८ डुम्रिबोटेबाट साउन १८ गते बिहानका राति कोसीको भंगालो बाँध भत्काउँदै बस्तीमा प्रवेश गरेको थियो। जसका कारण बेलका-२, ३, ८ र ९ का भाटेपुल, सिसौलीचौरी, एकता, चिलिया, दुर्गामन्दिर, एबीसी टप्पुका दुई हजार पाँच सय परिवार विस्थापित भए।&nbsp;</p>\r\n\r\n<p style=\"text-align:justify\">एक सय नौ परिवारका एक हजार ५१ जना भने पूर्णरुपले विस्थापित भएको प्रहरीले जनाएको छ। केही विस्थापितलाई कोसी जनता मावि, आधारभूत विद्यालय सातपत्रे, खसीबाख्रा संकलन केन्द्र कान्तेचौरी, बानडाँडास्थित रेडक्रस भवनको शिविरमा राखिएको छ। अधिकांश विस्थापित नगरपालिकाले व्यवस्था गरेको शिविर र आफन्तको शरणमा बसेका छन्।<br />\r\nकेही भने नदीको बहाव घटेर कटान कम भएसँगै पुनः आफ्नो घर फर्किए। कोसीको भंगालो बस्तीमा पसेको यतिका दिनसम्म नदीलाई पुरानै धारमा फर्काउन र समस्याको दीगो समाधानका लागि कहीँकतैबाट पहल नभएको गुनासो पीडितको छ।&nbsp;</p>\r\n\r\n<p style=\"text-align:justify\">बेलकाका नगर प्रमुख अशोक कार्कीले स्थानीय सरकार जनताप्रति उत्तरदायी रहेको र कोसीको दीगो समाधानका लागि पहल भइरहेको बताए। करीब एक करोड खर्चिएर डेढ महिनाअघि बनाएको बाँध सप्तकोसीको बाढीले बगाएको जानकारी कार्कीले दिए। स्थानीय सरकारले चाहेर पनि कोसी नियन्त्रण सम्भव नहुने उनको भनाइ छ।&nbsp;</p>\r\n\r\n<p style=\"text-align:justify\">कार्कीका अनुसार विस्थापितका लागि प्रदेश सरकारले नौ हजार किलो चामल, एक हजार पाँच सय किलो दाल, तीन सय लिटर तेल र छ सय केजी नुन वितरण गरेको छ। पीडितले भने यो राहत हात्तीका मुखमा जीरा भएको बताएका छन्।&nbsp; प्रदेश सरकारको योजनाविहीन बाक्लो आउजाउलाई हेरेर विस्थापितमध्येकी चन्द्रमाया श्रेष्ठले भनिन्, 'कोसी प्रभावितलाई राहतमा लाग्ने खर्चभन्दा बढी मन्त्री र नेताको गाडीको लस्करमा खर्च भयो होला। सर्वसाधारण घरबारविहीन हुँदासमेत सरकारको ध्यान गएन।' केही खाद्यान्न पठाइदिएजस्तो गरेको प्रदेश सरकारले त्यसपछि अरु केही पनि सहयोग नगरेको गुनासो उनको छ।&nbsp;</p>\r\n\r\n<blockquote>\r\n<p style=\"text-align:justify\">'दिनहुँ मन्त्री र नेताका गाडी लस्कर लागेर आउँछन्। प्रभावितहरू राहत आयो कि भनेर झुक्किछन्। तर मन्त्री र नेता चिल्ला गाडीबाहेक केही पनि लिएर आउँदैनन्,' स्थानीय सुस्मिता कार्कीले भनिन्, 'न समस्याको दीगो समाधान खोजिन्छ। न त प्रभावितको पीडामा मल्हम लगाउने प्रयास भएको छ। यस्तो नौटंकी देखाउनुभन्दा नआएकै जाति।'</p>\r\n</blockquote>\r\n\r\n<p style=\"text-align:justify\">सर्वसाधारण पीडाको भुमरीमा पर्दा सरकारमा बसेका भने मोजमस्तीमै व्यस्त रहेको गुनासो उनको छ।&nbsp;विस्थापितको बिचल्ली हुँदा प्रदेश सरकारका मन्त्रीहरू भने त्यसको फेरो समात्दै राजनीति गर्ने प्रयासमा रहेको कार्कीले बताइन्। पीडितको समस्या समाधान भन्दा पनि राजनीतिक उदेश्य परिपूर्तिका लागि प्रभावित क्षेत्रमा आउने गरेको उनको भनाइ छ। 'बिचल्लीमा परेका विस्थापितलाई पुर्नस्थापित गराउने चासो दिइएको छैन। बिरामी परेकालाई औषधि उपचार र भोकभोकै परेकालाई भरपेट खानाको व्यवस्था गरिएन,' कार्कीले भनिन्। &nbsp;</p>\r\n\r\n<p style=\"text-align:justify\">राहत स्वरुप पठाइएको चामल खान थालेदेखि विस्थापितहरू बिरामी परेको उनको गुनासो छ। तर मेसमा बसेर खाना खाँदै मन्त्रीहरूले प्रदेश सरकारले पठाएको खाद्यान्न गुणस्तरीय रहेको भनेर प्रचार गर्नु दुःखद् भएको कार्कीले बताइन्। प्रभावित क्षेत्र पुगेका मुख्यमन्त्री राईले सप्तकोसीको समस्या समाधान गर्न प्रदेश सरकार सक्षम भएपनि भारत सरकार र केन्द्रीय सरकारबीच भएका सन्धि–सम्झौता आकर्षित हुने देखिएकाले माथिल्लो निकायसँग छलफल भइरहेको बताएका थिए।&nbsp;</p>\r\n\r\n<p style=\"text-align:justify\">कोसी प्रभावित क्षेत्र परराष्ट्र मन्त्री डाक्टर नारायण खड्काको निर्वाचन क्षेत्र हो। यहाँबाट तीन पटकसम्म निर्वाचित भइसकेका छन्। कोसीले धार परिवर्तन गरेलगत्तै कार्यकर्ता लिएर उनी पुगे। दलबलसहित मन्त्री खड्का प्रभावित क्षेत्रमा पुग्दा स्थानीय आक्रोसित भए। कोसीको समस्या समाधानका लागि चासो नदिएको भनेर पोखिएकै आक्रोसका कारण त्यहाँ धेरैबेर बस्न नसकी उनी फर्किए।&nbsp;</p>\r\n\r\n<p style=\"text-align:justify\">स्थानीयका अनुसार सप्तकोसीकै समस्या समाधानको प्रतिवद्धता जनाएर खड्काले बारम्बार चुनाव जितेका हुन्। बाँध भरपर्दो र बलियो हुन्छ तथा बसोबास गरिरहेकाको जग्गाको समस्या समाधान हुन्छ भन्ने आश्वासन मन्त्रीले खड्काले दिएको स्थानीय बताउँछन्। तर खड्काले भरपर्दो भनेको बाँध भत्काएर सप्तकोसी बस्तीमा छिरेको हो। चुनाव जितेर मन्त्री भएपछिसमेत वास्ता नगरिदिएका कारण कोसीले बिल्लिबाठ बनाएको बनाएको आरोप उनीमाथि लाग्दै छ।&nbsp;कोसीपीडित मनिषा माझीले चुनावका बेला बोलिदिने, तर प्रतिवद्धता पूरा नगर्ने समस्या नेतामा रहेको गुनासो पोखिन्।</p>\r\n\r\n<blockquote>\r\n<p style=\"text-align:justify\">भनिन्, 'चुनावका बेला कोसीको समस्याको कुरा झिक्छन्। त्यसपछि त्यत्तिकै सेलाउँछ। हाम्रो आश र सपना कोसीसँगै बग्छ। अहिले त नदी नै बस्तीमा पसेर लखेट्यो। अब केही गर्लान् भन्ने आश पनि छैन, हामी थाकिसक्यौँ।'</p>\r\n</blockquote>\r\n\r\n<p style=\"text-align:justify\">गरिबको आश र भरोसामाथि नेताले खेलवाड गरिरहेको गुनासो उनको छ। पीडामा परेको बेला पीडितलाई दुई छाक टार्ने राहतसमेत नदिने सरकारबाट धेरै अपेक्षा राख्नु बेकार भएको माझीले बताइन्।&nbsp;</p>\r\n\r\n<p style=\"text-align:justify\">मन्त्री खड्का मात्रै हैन, प्रदेश १ का मुख्यमन्त्रीसहितका मन्त्रीले पनि आशामाथि निराशा जगाउने काम गरेको गुनासो कोसीपीडितको छ। प्रदेश सरकारले कोसीको दीगो समाधान र पीडितलाई राहत दिनेतर्फ कन्जुस्याइँ गरेको प्रदेशसभा सदस्य अम्बिका थापाले बताइन्। 'विस्थापितको बिचल्ली भएको छ। उनीहरू भोकभोकै र बिरामी पर्न थाले,' उनले भनिन्, 'सरकारलाई वास्ता छैन। लावालस्करसहित प्रभावित क्षेत्रमा आएर पनि वास्तै नगरिकन फर्किन्छन्।'&nbsp;<br />\r\nविस्थापितको व्यवस्थापन र कोसीको समस्याको दीगो समाधान खोज्नेतर्फ प्रदेश सरकारले प्रतिवद्धतासमेत जनाउन नसक्नु दुःखद् भएको थापाले बताइन्। 'बाढी प्रभावितको मेसमा खाना खाएर मुख्यमन्त्री र मन्त्रीले नाटक मञ्चन गर्नुभयो,' उनले भनिन्, 'सर्वसाधारण जनता पीडित हुँदा सरकार राजनीतिक दाउपेचमा व्यस्त छ।'&nbsp;</p>\r\n\r\n<p style=\"text-align:justify\">कोसीको समस्या समाधान गर्न प्रदेशसभामार्फत प्रदेश र केन्द्रीय सरकारको ध्यानाकर्षण गराउँदा आन्तरिक मामिला तथा कानुन मन्त्री केदार कार्कीले भारतसँग कुरा उठाउनु भन्दै सदनमा गैरजिम्मेवारपूर्ण जवाफ दिएको थापाले बताइन्। कार्की प्रदेश १ मा सबैभन्दा बढी विवादित छवि बनाएका मन्त्री हुन्।&nbsp;</p>\r\n\r\n<p style=\"text-align:justify\">नेपाली कांग्रेस बेलका नगरपालिकाका पूर्वसभापति सुशील सेढाईले कोसीको समस्यालाई नेताहरूले चुनावी एजेण्डा मात्रै बनाउने गरेको बताए। नेकपा एमालेका नगर अध्यक्ष गणेश बस्नेतले वर्तमान सरकार कोसीलाई नियन्त्रण गर्ने पक्षमा नरहेको आरोप लगाए। 'दीगो तटबन्धनका लागि सरकारको ध्यान गएको छैन,' उनले भने, 'कोसीका कारण वरपर बसोबास गरिरहेकाहरू समस्या भोगिरहेका छन्।'&nbsp;<br />\r\n&nbsp;</p>\r\n\r\n<p style=\"text-align:justify\"><strong>विस्थापित धमाधम बिरामी&nbsp;</strong></p>\r\n\r\n<p style=\"text-align:justify\">सप्तकोसीका कारण विस्थापित बनेका सर्वसाधारण धमाधम बिरामी पर्न थालेका छन्। उनीहरूमा भाइरल ज्वरोको प्रकोप फैलिएको हो। अस्वस्थ खाना, धमिलो पानी र फोहोरबाट प्रदूषण फैलँदा बिरामी पर्नेको संख्या बढेको बेलका नगर अस्पतालका मेडिकल सुपरिटेन्डेन्ट डा. विशाल राईले बताए। उनका अनुसार बिरामी हुनेमा बालबालिका र वृद्धवृद्धा बढी छन्। शिविरमै पुगेर बिरामीलाई औषधि उपचार गरिएको राईले बताए।</p>\r\n\r\n<p style=\"text-align:justify\">त्यसवाहेक दैनिक दुई दर्जनभन्दा बढी बिरामी अस्पतालमा पुग्ने गरेका छन्। डा. राईका अनुसार बिरामी परेकामा उच्च ज्वरो, रुघाखोकी, झाडापखाला र वाकवाकी आउने र वान्ता हुने समस्या देखिएको छ। उनले भने, 'अस्वस्थ खानाकै कारण अधिकांश बिरामी भएका हुन्। एकैपटक ठूलो संख्यामा विस्थापित हुँदा पिउने पानीको समेत समस्या रहेको उनको भनाइ छ। प्रदेश सरकारले पठाएको राहत सामग्री गुणस्तरहीन हुँदा पनि विस्थापित बिरामी पर्न थालेको हुनसक्ने चिकित्सक बताउँछन्।&nbsp;<br />\r\n&nbsp;</p>\r\n\r\n<p style=\"text-align:justify\"><strong>सरकारविरुद्ध विस्थापितको आन्दोलन&nbsp;</strong></p>\r\n\r\n<p style=\"text-align:justify\">सप्तकोसीपीडितका&nbsp;समस्या समाधानमा सरकार गम्भीर नभएको भन्दै प्रभावित क्षेत्रका स्थानीय आन्दोलित भएका छन्। स्थानीय महेश श्रेष्ठको अध्यक्षतामा कोसी भंगालो रोकथाम तथा नियन्त्रण संघर्ष समिति बनाउँदै उनीहरूले आन्दोलन सुरु गरेका हुन्। बाँध लगाउनुको साटो रुख लडाउँदै सेउलाले कोसी छेक्न खोजेको र प्रभावितको सुरक्षित व्यवस्थापनका लागि सरकार गम्भीर नभएकाले आन्दोलन सुरु गरिएको श्रेष्ठले बताए।&nbsp;</p>\r\n\r\n<p style=\"text-align:justify\"><img alt=\"\" src=\"https://bg.annapurnapost.com/uploads/media/andolaphoto_20220812172937.jpg\" title=\"\" /></p>\r\n\r\n<p style=\"text-align:justify\">पहिलो चरणमा बिहीबार नगरपालिका घेर्न पुगेका उनीहरूले कोसीको दीर्घकालीन समाधान नगरे आफूहरूरु मर्नसमेत तयार भएको बताएका छन्। पीडितहरूले भने, 'हामीलाई न्यानो थाङ्नामा सुताउने प्रयास गरियो। प्रभावित क्षेत्रमा अब कुन मुख देखाएर आउँछन्, हामी पनि हेर्छौँ।' उनीहरूले कोसी नियन्त्रण गरिदिए मात्रै पुग्ने भन्दै सरकारले मुखले ठीक्क पार्ने, तर व्यवहारमा नउतार्ने गरेको बताए।&nbsp;</p>\r\n\r\n<p style=\"text-align:justify\">नगरपालिका घेराउपछि पीडितहरूले रामपुर बजारमा कोणसभा गरेका थिए। उनीहरूको आन्दोलनमा नेकपा एमाले, नेपाली कांग्रेस, नेकपा माओवादी केन्द्र, जनता समाजवादी पार्टी र राप्रपाले समर्थन गरेका छन्।&nbsp;</p>\r\n\r\n<p style=\"text-align:justify\"><br />\r\n&nbsp;</p>"
    },
    "article_210355": {
        "title": "बदलिँदो राजनीतिक कोर्स",
        "author": "दशरथ श्रेष्ठ",
        "content": "<p style=\"text-align:justify\">पञ्चायतदेखि गणतन्त्रसम्म आइपुग्दा देशमा दलीय तन्त्रप्रति मानिसको आकर्षण ओझेल पर्न खोजेको हो कि भन्ने आशंका जन्मिएको छ। दलहरूप्रति जनताको वितृष्णा बढिरहेको देखिन्छ। यसबीचको समयलाई विश्व इतिहाससँग दाँजेर हेर्दा द्रुत गतिमा परिवर्तन भएको आभास जो कसैले गर्न गाह्रो छैन। नेपाली समाजको एउटा भिन्न स्वभाव पनि छ। त्यो के हो भने परिवर्तन समयभन्दा छिटो भई यदाकदा दुर्घटनाको सिकार बन्न गएको छ। २००७ सालको परिवर्तन २०१७ मा मासिनु यसको उदाहरण हो। तर, समय व्यापक परिवर्तनशील छ। आजको २५ वर्षे नवजवानले माओवादी द्वन्द्व सुन्न मात्र पाएको छ, देख्न पाएको छैन। राजपरिवारको वंशनाश भएको घटना उसले सुनेको होला तर त्यो समय महसुस गर्न पाएको छैन। पुरानो पिँढीमाथि मनोवैज्ञानिक दबाब छ यतिबेला। जे भए पनि नेपालमा बालेनहरूको उदय हुने क्रम जारी छ। यसबाट लोकतान्त्रिक प्रक्रियामा हिँडिरहेका सम्पूर्ण दलहरूले केही पाठ सिक्नु जरुरी छ। अझै भनौं दल हाँक्ने नेताहरूले धेरै सिक्न जरुरी छ।</p>\r\n\r\n<p style=\"text-align:justify\">यसरी स्वतन्त्र उम्मेदवार नेपालमा हावी हुँदै जाने हो भने देश र प्रणाली संवेदनशील अवस्थामा पुग्न सक्छ। यसलाई जनता जनार्दनले बुझ्नु जरुरी छ। वास्तविकता के हो भने कैयौं दशकदेखि एउटै नेतृत्व स्वीकार्दै हिँड्ने दलहरू आफू परिवर्तन हुन सक्छन् त ? यदि त्यो प्रणाली कायमै रहने हो भने व्यवस्था परिवर्तन भए पनि उही व्यक्तिहरूको समूहले दल हाँकिरहने र राज्यसत्ता चलाइरहने काम हुन्छ। त्यसो हुँदा नवजवानको आवाज यसरी नयाँ स्वरूप उदाउँदै जानेछ। अन्तत्वोगत्वा पार्टी कमजोर र व्यवस्था अस्थिर हुने पक्का छ। उमेरको हेक्का राख्दै अनुभवलाई संग्रहालयमा राख्नुपर्ने व्यक्तित्वहरू फेरि नेतृत्वमा आइरहँदा आजको पिँढीले सूचना प्रविधिको घेराभित्र खरो रूपमा उतारिरहेको युवा जमातमध्येबाटै नेतृत्वमा आउँदैनन् भन्नु गलत हुनेछ।</p>\r\n\r\n<p style=\"text-align:justify\">नेपालमा अहिले जन्मिएको प्रवृत्तिले दुईवटा अर्थ राख्दछ। पहिलो, हामी युवा राजनीतिभन्दा टाढा छैनौं र हामी पनि राजनीतिमा आउन सक्छौं भन्ने सन्देश छ। दोस्रो, दलहरूले जहिले पनि पुरानो र असफल व्यक्तिहरूबाट दल र देश चलाइरहेको अवस्थामा जनतामा दल होइन, नेताप्रतिको वितृष्णाको रूपमा बुझ्न सकिन्छ। त्यसैले दल र सुस्त गतिमा चलिरहेको दल चलाउने नेतृत्वले आफूलाई उकास्न जरुरी छ। दलहरूले यसरी यो नयाँ प्रवृत्ति रोक्ने हो भने मूलजरो फाल्न जरुरी छ। त्यसको मतलव नयाँ स्वतन्त्र युवा नेतृत्व नजन्मियोस् भन्ने कदापि होइन। बरु सहवरण गर्न जरुरी छ। सहवरण प्रक्रिया पनि त्यति सजिलो छैन। कतै नेतृत्व पछि हट्नुपर्ला, कतै धमिलो पानीलाई सङ्लो बनाउनु पर्ला। कतै आफ्नो अस्तित्व विलिन गराउँदै नयाँ बालेनहरूको अस्तित्व स्वीकार्नुपर्ने हुन्छ। के यो सबै सम्भव छ त ? निर्वाचनको पछिल्लो फरक परिणाम दलहरूप्रतिको आक्रोश र वितृष्णाको सन्देश हो। खेलकुदको मैदानमा दर्शकले गरेको हुटिङजस्तै हो। मैदानमा खेल्न त खेलाडीले नै पर्छ र गोल पनि आफैं गर्नुपर्ने हुन्छ। गोल गर्दा दर्शकदीर्घामा खुसीयाली छाउँला नै, विपक्षीको अनुहारमा भने नैराश्यता अवश्य देखिन्छ। राम्रै खेलाडी रहेछ भने सन्तोष गर्ने ठाउँ चाहिँ हुन्छ नै।</p>\r\n\r\n<p style=\"text-align:justify\">अर्को पक्षबाट हेर्ने हो भने काठमाडौंका जनताले तराईवासीको आगमनलाई सहज स्वीकारेको छ भन्ने सन्देश पनि बालेनबाट स्थापित भएको छ। ‘पहाडमा जाडो बढे तराईले सेक्नुपर्छ, तराईमा आँधी आए पहाडले छेक्नुपर्छ’ भनेजस्तै भएको छ। अरूप्रति घृणा र वितृष्णा नजगाई कुनै व्यक्ति वा समूहप्रति पटक्कै लाञ्छनामा नलगाई शालीन र भद्र शैलीमा पेसागत पहिचानसहित प्रस्तुत हुँदाको अर्थलाई राजनीतिले बुझ्नुपर्छ। २०७४ सालको निर्वाचनमा भोट हाल्नुको सट्टा ‘म देश बनाउन जान्छु र म मेरो भोट अर्को निर्वाचनमा आफैंलाई दिनेछु’ भनी घोषणा गर्दै गरेको लामो तयारीले पनि उनलाई सफल बनाउन सहयोग गरेको देखिन्छ। परम्परागत शैलीको प्रचार–प्रसारको तरिकामा जसलाई गाली गर्नुपर्ने हो, त्यही विपक्षीहरूसँग पनि आशीर्वाद लिन जानुले समाजमा राम्रो छाप छोडेको स्पष्ट देखिन्छ। उनी सफल हुन सके अरू धेरै बालेन अगाडि सर्नेमा निर्विवाद छ। तर, बालेनवाद पनि व्यक्तिवाद, परिवारवाद, समूहवाद र पार्टीवाद हुँदै जाने हो र आर्थिक पारदर्शिता तथा चुस्त दुरुस्त विकास निर्माणतर्फ ध्यान नदिने हो भने फेरि पनि महानगरवासी नानीमैयाँ दाहालको जितपछि झुक्किएजस्तै हुनेछन्। सम्पूर्ण दल राजनीति गर्न तत्पर रहनु जरुरी छ। अरूको सामना गर्नुभन्दा पनि आफ्नो प्रवृत्तिलाई सुधार्नु जरुरी छ। बिनाराजनीतिक दल कुनै पनि देशले आर्थिक, सामाजिक, सांस्कृृतिक, विज्ञान तथा प्रविधि वा अन्य महत्त्वपूर्ण विषयमा विकास गर्नु असम्भव प्रायः छ। विश्वका धेरै देशमा यस्तै फरक नेतृत्व यदाकदा जन्मने गर्छन् र देश विकास भएका नमुना पनि नभएका होइनन्। केजरीवाल, नरेन्द्र मोदीजस्ता व्यक्तिले पार्टीमा रहेर पनि देशलाई विश्वसामु शक्तिशाली राष्ट्रको रूपमा परिणत गर्दैछन्। अमेरिकाको अश्वेत राष्ट्रपति बाराक ओबामाको कार्यकाल पनि सम्झन लायक छ। तर नेपालका राजनेताहरूले देशपछि दल राख्नुपर्नेमा दलपछि देश राख्ने प्रवृत्तिबाट पछि परिरहेका छन्। उनीहरूको सदाबहार ऐशआरामको जिन्दगीको व्यवस्था राज्यले गरिदिनु पर्नाले पनि जनतामा एक खालको उकुसमुकुस थियो।</p>\r\n\r\n<p style=\"text-align:justify\">राजनीतिक दलहरूले आज पनि स्वतन्त्र व्यक्तिको जितप्रति परिपक्व व्यवहार गर्न सकिरहेका छैनन्। जितपछि बधाई दिन पनि कञ्जुस्याइँ गर्ने प्रतिद्वन्द्वीहरू कमजोर मानसिकताको सहायता लिइरहेका छन्। नयाँ यो प्रवृत्तिलाई निरन्तरता दिने हो भने आंशिक विकास त होला तर समग्रमा समानुपातिक, समयानुकूल विकास हुन भने दलको विकल्प छैन। दलहरूले के बुझ्नुपर्छ भने आफ्नो दल स्वच्छ छविका नवजवानहरूको थलो बन्न जरुरी छ। राजनैतिक दलहरूको साथ र सहयोगबिना केही गर्न सकिँदैन भन्ने जमात पनि मनग्गे भेटिन्छ। सुशासन, आर्थिक पारदर्शिता, समानुपातिक समयानुसार वैज्ञानिक ढंगबाट विकास गर्ने हो भने स्वतन्त्र विजेतालाई पनि सबै दलले साथ दिनै पर्छ।</p>\r\n\r\n<p style=\"text-align:justify\">सञ्चारकर्मी रवि लामिछानेले कर्मथलोलाई नयाँ पुस्तामा हस्तान्तरण गरी राजनीतिमा होमिने घोषणा गरेर अघि बढेका छन्। चर्चित कलाकर्मी तथा वरिष्ठ विमान चालक विजय लामादेखि हाँस्य कलाकार सीताराम कट्टेल धुर्मुस पनि यही पथमा छन्। यदि यसरी नै देशभरबाट अधिकांश अर्थात् संसद्मा बहुमत हुने गरी उदय हुने हो भने स्थिति कस्तो रहला ? यथार्थमा चित्रण गर्ने हो भने माउबिनाको बथानजस्तो हुने हो कि ? चिन्ता लाग्नु पनि स्वाभाविक हो। यसतर्फ बेलैमा दलहरू सचेत भई पुस्तान्तरणमा जानु समयको माग देखिन्छ। देशको मूलधारमा स्पष्ट, स्वच्छ छवि भएका व्यक्तिहरूद्वारा सत्ता सञ्चालन गर्न अति जरुरी भएको संकेत स्थानीय निर्वाचनले सबैलाई सिकाएको पाठ हो। जीवनभर आफैंले मात्रै पार्टीलाई नेतृत्व दिइरहनुपर्छ भन्ने संकीर्ण विचारलाई आजकै दिनदेखि त्याग्नु जरुरी छ। टेलिग्राम, टेलिफोन, पेजर, मोबाइलदेखि सामाजिक सञ्जालमा पुगेजस्तै राजनीतिले पनि आफ्नो कोर्सलाई समयमैत्री बनाउनै पर्ने देखिएको छ।</p>"
    },
    "article_210314": {
        "title": "विहारमा राजनीतिक उथलपुथल, नीतिश कुमारले तोडे बीजेपीसँगको गठबन्धन",
        "author": "अन्नपूर्ण",
        "content": "<p style=\"text-align:justify\"><strong>पटना :</strong> विहारका मुख्यमन्त्री नीतिश कुमारले पदबाट राजीनामा दिएका छन्। विहारका राज्यपाल फागु चौहानलाई भेटेर उनले मंगलबार&nbsp;राजीनामा दिएका हुन्।&nbsp;</p>\r\n\r\n<p style=\"text-align:justify\">उनले बीजेपीसँग धेरै कुरामा मतभेद रहेको भन्दै गठबन्धन तोड्दै राजीनामा दिएको बताएका छन्। गठबन्धन तोडेपछि बीजेपी नेताहरु रुस्ट बनेका छन्। चुनावी गठबन्धन गरेर धेरै सिट ल्याएर पनि बीजेपीले नीतिशलाई सरकारको नेतृत्व&nbsp;सुम्पेको थियो। तर बीजेपी नेता र नीतिशबीचको टकरावले गठबन्धन तोडिएको विश्लेषकहरु बताउँछन्।</p>\r\n\r\n<p style=\"text-align:justify\">गठबन्धन तोडेलगत्तै नीतिशले आफ्नै नेतृत्वमा सरकार बनाउने तयारी गरेका छन्। राजीनामा दिएलगत्तै उनले राष्ट्रिय जनता दलका नेता तेजस्वी यादवसँग भेट गरेका छन्। यादवको घरमा भेटवार्ता गरेका नीतिशले यादवको पार्टीबाट समर्थन पाउने भएका छन्।&nbsp;</p>\r\n\r\n<p style=\"text-align:justify\"><strong>नीतिशले बिहारका जनतालाई धोका दिए : बीजेपी</strong></p>\r\n\r\n<p style=\"text-align:justify\">भारतीय जनता पार्टी (बीजेपी)ले नीतिशले विहारका जनतालाई धोका दिएको बताएको छ। बीजेपीका विहार अध्यक्ष संजय जायसवालले विहारका जनताले यो कदापि नसहने चेतावनी दिए।</p>\r\n\r\n<p style=\"text-align:justify\">'यो विहारको जनता र बीजेपीसँग गरिएको धोका हो। जनादेशसँग गरिएको धोका हो। नीतिश कुमारले जनता र बीजेपीलाई धोका दिएका छन्,' उनले भने।&nbsp;</p>\r\n\r\n<p style=\"text-align:justify\"><strong>को हुन् नीतिश कुमार ?</strong></p>\r\n\r\n<p style=\"text-align:justify\">सन् १९७७ मा राजनीति यात्रा सुरु गरेका नीतिश कुमार छोटो समयमा आफ्नो पकड बनाउन सफल भएका छन्। उनलाई भारतको भावी प्रधानमन्त्रीको रुपमा पनि विश्लेषण गर्ने गरिन्छ। नीतिशले विहार कलेज अफ इन्जिनियरिङबाट बीटेकको अध्ययन गरेका छन्। उनी पटनाभन्दा ३५ किलोमिटर टाढा रहेको बख्तियारपुरका बासिन्दा हुन्।</p>\r\n\r\n<p>विहारमा नीतिश कुमारले १५ वर्षसम्म शासन गरिसकेका छन्। उनी पहिलोपटक सन् २००० मा मुख्यमन्त्री बनेका थिए। तर, बहुमतको अभावमा उनी सात दिन पनि मुख्यमन्त्री पदमा रहन सकेनन्। त्यसपछि उनी सन् २००५ मा मुख्यमन्त्री बने। तेस्रोपटक सन् २०१० मा मुख्यमन्त्री बनेका थिए।</p>\r\n\r\n<p>उनले २०१४ मा मुख्यमन्त्री पदबाट राजिनामा दिएका थिए। तर २२ फेब्रुअरी २०१५ मा उनी पुनः मुख्यमन्त्री बने। २० नोभेम्बर २०१५ मा उनले पाँचौपटक मुख्यमन्त्री पदको सपथ लिएका थिए।&nbsp;<br />\r\n&nbsp;</p>"
    },
    "article_209950": {
        "title": "राजनीति छाडौं कि भन्ने लाग्छ : माधव नेपाल",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong> नेकपा एकीकृत समाजवादीका अध्यक्ष माधव कुमार नेपालले राजनीति छाड्ने संकेत गरेका छन्। उनले परिस्थितिका कारण मात्रै राजनीति छाड्न नसकेको स्पष्ट पारे।</p>\r\n\r\n<p style=\"text-align: justify;\">'कहिलेकाहीँ त राजनीति छाडौं कि भन्ने लाग्छ। तर परिस्थितिले छाड्न दिएको छैन,' राजधानीमा आयोजित किताब विमोचन कार्यक्रममा उनले भने।</p>\r\n\r\n<p style=\"text-align: justify;\">अध्यक्ष नेपालले मंसिर ४ गते हुने निर्वाचनमा पनि आफू उम्मेदवार बन्नैपर्ने भएको बताए। नउठे डरायो कि भन्ने बुझाइ हुनसक्ने उनको भनाइ छ। 'मंसिर ४ गते हुने चुनावमा नउठ्ने कुरा पनि भएन। डराएछ कि क्या हो माधव नेपाल भन्ने हुनसक्छ,' उनले भने।</p>\r\n\r\n<p style=\"text-align: justify;\">उनले आगामी निर्वाचनमा जित्नैपर्ने बताए। उनले विजयको शंख बजाएर जनताका बीच आउनुपर्ने बताए।</p>"
    },
    "article_209912": {
        "title": "राजनीतिक विचारधाराको भ्रष्टीकरण",
        "author": "मेघेन्द्र विश्वकर्मा",
        "content": "<p style=\"text-align:justify\">राजनीतिको सीधा सम्बन्ध राज्यसत्ता र सरकारका अंग/निकायहरूको कार्य सञ्चालन गर्नुसँग रहन्छ। सामान्यतः राजनीतिलाई राज्यको मूलनीतिको रूपमा चित्रण गरिन्छ। प्रसिद्ध ग्रिक दार्शनिक प्लेटो (ईशापूर्व ४२७–३४७) ले उनको पुस्तक ‘रिपब्लिका’मा राजनीतिलाई आदर्श राज्यसँग जोडेर व्याख्या गरेका छन्। उनको काल्पनिकीको आदर्श राज्यमा कानुनी शासन, शासकको आदर्शात्मक भूमिका, उपयुक्त शिक्षा र साम्यवाद विशेषलाई उच्च महत्त्व दिइएको छ। दलीय व्यवस्थामा सबैजसो राजनीतिक दलले अलग–अलग विचारधारा, सिद्धान्त र दर्शनप्रति विश्वास गर्छन्। उनीहरूले आफ्ना राजनीतिक दृष्टिकोण र आदर्शात्मक विचारधारालाई कार्यान्वयनमा बल पुग्ने किसिमका कार्यनीति, रणनीति तथा कार्यक्रमहरू तय गर्छन्।</p>\r\n\r\n<p style=\"text-align:justify\">नेपालका राजनीतिक दलहरूले पनि फरकफरक राजनीतिक विचारधारालाई अँगालेको र सोहीअनुसारका कार्यक्रमहरू तय गरेको बताउँदै आएका छन्। नेपालमा बीसौं शताब्दीको मध्यदेखि राणा शासनलाई उन्मूलन गर्ने र प्रजातन्त्र स्थापना गर्ने मुख्य लक्ष्यलाई केन्द्रमा राखेर राजनीतिक दलहरू खुल्ने क्रम सुरु भए। त्यसताका मुलुक जहानियाँ निरंकुश व्यवस्था, परम्परागत सामाजिक–सांस्कृतिक परिवेश, अविकास तथा अशिक्षाको दुष्चक्रभित्र कैद थियो। यद्यपि बाह्य विश्वसँगको सम्पर्कबाट टाढै रहनु परे पनि अधिकांश राजनीतिक नेतृत्वपंक्ति पार्टीगत विचारधारात्मक दृष्टिकोणप्रति भने स्पष्ट र पूर्णतः दृढ थियो। चालीसको दशकको अन्त्यसम्मै राजनीतिक दलहरू राजनीतिक आदर्श र विचारधाराप्रति निष्ठापूर्वक चट्टान झैं उभिरहे।</p>\r\n\r\n<p style=\"text-align:justify\">प्रजातन्त्रको पुनस्र्थापनापश्चात् सत्तारोहणको उपक्रमसँगै दलहरूमा राजनीतिक सिद्धान्त, विचारधारा र दृष्टिकोणप्रति तीव्र गतिमा स्खलन सुरु हुन थाल्यो। प्रजातान्त्रिक समाजवादको भजन गाउँदै सबैभन्दा बढी सत्तागमन गरेको नेपाली कांग्रेसमा सत्ता–शक्ति हडप्नकै खातिर पचासको दशकको सुरुआतमा पार्टीभित्रै गुटगत दरार पैदा भयो। पार्टीमा सन्त नेता मानिने कृष्णप्रसाद भट्टराई र सभापति गिरिजाप्रसाद कोइरालाबीचको अन्तरद्वन्द्वबाट विकसित भएको मनभेद संस्थागत रूपमै भुईं तहसम्म पुग्यो। कांग्रेसभित्र विकसित भएको उक्त आन्तरिक मतान्तर केवल सत्ता हत्याउनसँग सम्बन्धित अवैध गुटबन्दी मात्रै थियो। छत्तिसे र बहत्तरेका नाममा गरिएको कित्ताकाट सैद्धान्तिक, वैचारिक र कार्यक्रमप्रतिको असहमतिको विषय थिएन। अहिले पनि नेपाली कांग्रेसभित्र नयाँ संस्करण र नयाँ स्वरूपमा विचारहीन चरम् गुटबन्दी झन्झन् फस्टाउँदो क्रममै रहेको छ।</p>\r\n\r\n<p style=\"text-align:justify\">कांग्रेसले राजनीतिक विचारधाराको रूपमा प्रजातान्त्रिक समाजवादलाई स्वीकार्दै आए पनि त्यो के हो ? कसरी प्राप्त गर्ने ? त्यस्तो राज्यको चरित्र कस्तो हुनेछ ? भन्ने सम्बन्धमा सतही कुरा गर्दै आएको छ। त्यसबारे पार्टीका घोषणापत्र र दस्तावेजहरूमा विस्तृत सैद्धान्तिक व्याख्या गरिएको छैन। कांग्रेसको आधिकारिक वेबपेजमा देशको आर्थिक–सामाजिक रूपान्तरणका निम्ति प्रजातान्त्रिक समाजवाद नै पार्टीको विचारधारा हुने सन्दर्भ बाहेक थप खुलाइएको छैन।</p>\r\n\r\n<p style=\"text-align:justify\">सायद कांग्रेसले भन्दै आएको प्रजातान्त्रिक समाजवाद पुँजीवादमार्फत प्राप्त हुने लोककल्याणकारी राज्यसत्ता नै होला। जहाँ निजी सम्पत्तिको अस्तित्वलाई राज्यले स्वीकार गरेको होस्। यसरी हामीकहाँ कांग्रेसजस्तो मुलुककै पुरानो राजनीतिक शक्तिको विचारधाराबारे अनुमान लगाउनुपर्ने विडम्बनापूर्ण स्थिति छ। नेपाली कांग्रेसका संस्थापक नेता बीपी कोइरालाद्वारा बीसौं शताब्दीको मध्यमा उल्लिखित प्रजातान्त्रिक समाजवादबारे उनका शिष्यहरू के कत्ति प्रष्ट होलान्, उनीहरू नै जानून्। कांग्रेसभित्र बौद्धिक व्यक्तित्वका रूपमा चिनिने मनमोहन भट्टराई, प्रदीप गिरी र नरहरि आचार्यहरूले समेत कम्युनिस्टहरूले भन्ने गरेको वैज्ञानिक समाजवाद र उनीहरूले जप्दै आएको प्रजातान्त्रिक समाजवादका बारेमा स्पष्ट भेद छुट्ट्याएको पाइँदैन।</p>\r\n\r\n<p style=\"text-align:justify\">मानांै, लोककल्याणकारी राज्यसत्ताको स्थापना नै कांग्रेसको गन्तव्य रहेछ। यदि त्यसो हो भने लामो समयसम्म राज्यको नेतृत्व गरिरहँदा उसले लोककल्याणकारी राज्यको स्थापनामा बल पुग्ने कार्यक्रमहरू किन ल्याएन ? कांग्रेसले उदारवादी आर्थिक नीतिलाई ग्रहण गर्नेभन्दा बाहेक पुँजीवादी अर्थतन्त्रको विकास र विस्तारका लागि दीर्घकालीन महत्त्व राख्ने प्रभावकारी कदम चालेको देखिँदैन। देशमा सत्ताको नेतृत्वमा रहेर होस् वा संयुक्त सरकारमा सहभागी भएर नै किन नहोस्, तीन दशकभन्दा बढी कांग्रेस सरकारमा रह्यो। तर उसले आत्मनिर्भर अर्थतन्त्रको विकासका निम्ति आन्तरिक पुँजीको परिचालन र बाह्य पुँजी भित्र्याएर अधिकतम रोजगारीको सिर्जना गर्नेतर्फ ध्यान नै दिएन। स्थानीय, राष्ट्रिय र बहुराष्ट्रिय उद्योगहरूको स्थापना, विकास र विस्तार तथा कृषिको उत्पादकत्व वृद्धिका लागि यान्त्रिकीकरण एवं व्यवसायीकरण गर्नुपर्ने दायित्वबाट पनि उसैगरी बिमुख भयो।</p>\r\n\r\n<p style=\"text-align:justify\"><kbd>चालीसको दशकको अन्त्यसम्मै राजनीतिक दलहरू राजनीतिक आदर्श र विचारधाराप्रति निष्ठापूर्वक चट्टानझैं उभिरहे। प्रजातन्त्रको पुनस्र्थापनापछि सत्ताारोहणको उपक्रमसँगै तिनमा राजनीतिक सिद्धान्त, विचारधारा र दृष्टिकोणप्रति तीव्र गतिमा स्खलन सुरु हुन थाल्यो।</kbd></p>\r\n\r\n<p style=\"text-align:justify\">गुणस्तरीय शिक्षा तथा स्वास्थ्य सेवा, आवासविहीनका लागि आवास, कमजोर वर्गका निम्ति खाद्यान्नको प्रबन्धलगायत सबालमा कांग्रेस नेतृत्वको शासनकालमा राज्यको न्यूनतम उपस्थितिसमेत कहीँ कतै देखिएन। बरू त्यसविपरीत उसले पञ्चायतकालमा राजाको प्रत्यक्ष–अप्रत्यक्ष पहलमा खोलिएका कयौं राष्ट्रिय उद्योगहरूको क्षमता वृद्धि गर्नुको सट्टा कौडीको मूल्यमा निजीकरण गर्ने कार्य गर्‍यो। फगत सत्ता प्राप्ति र निरन्तरताका निम्ति जस्तोसुकै सम्झौता गर्न तयार हुनु उसको मूल चरित्र नै बन्यो। कांग्रेसले प्रजातान्त्रिक समाजवादको जति दुहाइ दिए पनि सामन्तवादलाई प्रश्रय दिन र दलाल अर्थतन्त्रको विकास गर्नमै आफ्नो सम्पूर्ण शक्ति खर्चेको बारे दुनियाँ स्पष्ट छ।</p>\r\n\r\n<p style=\"text-align:justify\">रोचक पक्ष त के छ भने नेकपा (माओवादी) संसद््को पहिलो दल हुँदै गर्दा नेकपा (एमाले)सँग सत्ता सहकार्य गर्ने र नेकपा (एमाले) पहिलो ठूलो दल बन्दै गर्दा माओवादीसँगै सत्ता सयर गर्दै आयो। बीपीको विचारद्वारा दीक्षित कांग्रेसले सत्ताका निम्ति राजनीतिक विचारधाराको त्याग गर्ने कार्य पक्कै सुहाउँदो विषय होइन। सत्ताका निम्ति राजनीतिक विचारधारालाई दाउमा राख्ने कार्य सिद्धान्तहीनताको पराकाष्ठा मात्रै नभई सैद्धान्तिक अराजकता नै हो। हुन त सामन्तवादको जगमा खडा भएको र राजतन्त्रको छत्रछायामा हुर्किएको कांग्रेसले सत्ताभोगका निम्ति राजनीतिक विचारधारा र निष्ठाको अवमूल्यन गर्नु आश्चर्यलाग्दो विषय नै भएन। संसद् विघटनपश्चात् सर्वोच्चको फैसलासँगै गठन भएको ‘वाम–लोकतान्त्रिक गठबन्धन’ सरकारले बजेट निर्माण, नागरिकता विधेयक र एमसीसीजस्ता महŒवपूर्ण सवालमा निम्त्याएको अवाञ्छित कार्यले कांग्रेसभित्र रहेको राजनीतिक विचारधाराको अवसानलाई दर्शाउँछ।</p>\r\n\r\n<p style=\"text-align:justify\">नेपालका मुख्य कम्युनिस्ट पार्टीहरूको चरित्र पनि रूपमा कांग्रेसभन्दा फरक रहे पनि सारमा खास भिन्न देखिँदैन। नेकपा (एमाले) र नेकपा (माओवादी केन्द्र) मुख्य दुई कम्युनिस्ट पार्टीले वैज्ञानिक समाजवादी राज्यसत्तालाई आफ्नो मूल गन्तव्य मान्दै आएका छन्। राजनीतिक विचारधाराका दृष्टिकोणले नेकपा (एमाले) ले माक्र्सवाद–लेनिनवादको जगमा टेकेर नेपाली समाजको विशिष्टतामा मदन भण्डारीद्वारा विकसित जनताको बहुदलीय जनवादलाई आफ्नो राजनीतिक सिद्धान्तको रूपमा अँगाल्दै आएको छ।</p>\r\n\r\n<p style=\"text-align:justify\">नेकपा (एमाले)ले दलीय राजनीतिलाई पचासको दशकदेखि नै यही सैद्धान्तिक वैचारिक मार्गबाट अघि बढाउँदै आएको छ। यद्यपि २०५१ सालमा मनमोहन अधिकारी नेतृत्वकोे नेपालको पहिलो कम्युनिस्ट सरकारले ‘आफ्नो गाउँ, आफैं बनाऔं’ र सामाजिक सुरक्षाजस्ता महŒवपूर्ण कार्यक्रमहरू लागू गरेभन्दा बाहेक एमालेले अन्य त्यस्ता प्रभावकारी ठोस&nbsp;कार्यक्रम सञ्चालन गरेको छैन। जसले समाजवादी व्यवस्थाका आधारहरू तय गर्न मद्दत गरून्।</p>\r\n\r\n<p style=\"text-align:justify\">सत्ताकै खातिर नेपाली कांग्रेसजस्तो सामन्तवादी–यथास्थितिवादी पार्टी नेतृत्वको सरकारमा एमाले सहभागी हुँदै आएको छ। रक्तपातपूर्ण क्रान्तिमा विश्वास गर्दै आएको दक्षिणपन्थी अवसरवादी माओवादी केन्द्रसँग पार्टी एकता नै गर्‍यो। यदाकदा राप्रपाजस्तो पुनरुत्थानवादी पश्चगमनकारी शक्तिसँग सहकार्यको हात बढाउँदै आएको छ। यस प्रवृत्तिले एमालेमा रहेको वैचारिक–सैद्धान्तिक विचलनलाई मात्रै उजागर गर्दैन कि उसको सत्ता लोलुपतालाई पनि दर्शाउँछ। मुलुकमा समाजवादी व्यवस्थाको स्थापना नहुँदासम्म उदार अर्थतन्त्रलाई स्वीकार गर्न बाध्य रहेको बताउने नेकपा (एमाले)ले राष्ट्रिय पुँजीको विकास गरेको छ। साथै आत्मनिर्भर राष्ट्रिय अर्थतन्त्र निर्माणमा जोड दिने पार्टी नीति लिएको छ। तर पनि त्यसअनुरूपका खास कार्यक्रम सञ्चालन गरेको छैन। त्यसो हुँदा एमाले पनि सैद्धान्तिक वैचारिक विचलनको दिशामा रहेको बुझ्न कठिन छैन।</p>\r\n\r\n<p style=\"text-align:justify\">अर्कोतर्फ, दसवर्षे सशस्त्र विद्रोहपश्चात् शान्तिपूर्ण संसदीय राजनीतिलाई स्वीकारेको माओवादी केन्द्र पनि माओ विचारधारालाई राजनीतिक दर्शनको रूपमा स्वीकार्दै आएको दावा गर्छ। संसद्वादलाई अस्वीकार गर्दागर्दै उसले १५ वर्षभन्दा बढीको समय ‘बुर्जुवा सत्ता’कै तर मारेर व्यतित गरिसकेको छ। त्यसका बाबजुद संसद्वाद संसदीय राजनीतिलाई उपयोग गर्ने रणनीति मात्रै हो भन्ने नैतिक साहस प्रचण्ड माओवादीलाई कसरी पलाएको होला, त्यो उनीहरूले नै जान्ने कुरा रह्यो।</p>\r\n\r\n<p style=\"text-align:justify\">सत्ता, शक्ति र सम्पत्तिको मोहजालमा परेको माओवादी संसद्वादबाट सम्भवतः पछि हट्न सक्ने अवस्था देखिँदैन। माओवादीले पटकपटक सत्ताको बागडोर सम्हाल्दा पनि उत्पीडित, गरिब, किसान र मजदुर वर्गको मुक्ति हुने जनवादी कार्यक्रमहरू ल्याउन किन रुचि देखाएन ? उल्टै सत्ता मोहनीमा भुलेर राजनीतिक विचारधाराका दृष्टिले नजिकको वर्ग मित्रलाई दुश्मन करार गर्न पुग्यो। कुनै समय संसद्मा बहुमत प्राप्त माओवादी उत्पीडित तथा गरिब जनताका मुद्दाहरूबाट समयक्रमसँगै कोसौं टाढा मात्रै पुगेको छैन कि माक्र्सवादी दर्शनसँगै पूर्णतः सम्बन्ध–विच्छेद गरिसकेको छ। वर्ग शत्रुलाई मित्र स्वीकारेर सत्ताप्रति लिप्त हुँदै आएको नेकपा (माओवादी केन्द्र) दलीय आदर्श र विचारधाराबाट पूर्णतः च्यूत भइसकेकोमा सायदै कसैको विमति होला।</p>\r\n\r\n<p style=\"text-align:justify\">यसरी पचासको दशकको सुरुआतीदेखि दलहरूमा सवार भएको सत्ताभोक असीको दशकसम्म आइपुग्दा झन्झन् बढ्दै गयो। तर उनीहरूमा राजनीतिक विचारधाराप्रतिको संकल्प र प्रतिबद्धतामा चाहिँ ह्वात्तै ह्रास आयो। दलहरूमा विकास भएका यस्ता विकृत व्यवहारले वैचारिक सैद्धान्तिक र निष्ठाको राजनीति चाहनेहरूका हकमा भयंकर पीडा थोपरिदियो। नेपालका दलहरूले राजनीतिक विचारधारालाई सत्ताभोग, राज्यको ढुकुटी एवं स्रोतको चरम् दोहन, अपराधको राजनीतकिरण र जनतामाथि दमन तथा लुटको अस्त्रको रूपमा निरन्तर प्रयोग गर्दै आएका छन्। प्लेटोका आदर्श राज्यमा हुनुपर्ने भनिएका विशेषताहरूको विल्कुल विपरीत अभ्यास नेपालमा हुँदै आएको छ।</p>\r\n\r\n<p style=\"text-align:justify\">जहाँ न्याय प्रणाली यत्ति धेरै विकृत बनाइएको छ कि जसको खुलेआम किनबेच हुन्छ। शासकहरू देश र जनताप्रति रत्तिभर उत्तरदायी छैनन्। विश्वविद्यालयहरूलाई बेरोजगार उत्पादनका कारखाना बनाइएको छ। धनी–गरिबबीच बढ्दै गएको व्यापक असमानताको खाडल पुर्नै नसक्ने अवस्थामा पुगेको छ। राजनीतिक दलहरूबाटै विचारधारा र दर्शनको दुहाइ दिँदै लोकतान्त्रिक गणतन्त्रमा कुकृत्य, भ्रष्टाचार र अपराधहरूको ग्राफ बढ््दै जानु चिन्ताको विषय हो। नेपाली जनता यिनै सैद्धान्तिक रूपमा विचलित र व्यावहारिक रूपमा गैरजिम्मेवार राजनीतिक दलहरूलाई पचासको दशकदेखि निरन्तर झेल्न अभिशप्त छन्।</p>\r\n\r\n<p style=\"text-align:justify\">अन्त्यमा, राजनीतिक विचारधारात्मक दृष्टिकोण बेगरको सत्ता स्वार्थकेन्द्रित कार्यले मुलुकलाई सही दिशा प्रदान गर्ने सामथ्र्य राख्दैन। ढोंगी राजनीतिले दलहरूलाई सत्ताभोगको अवसर प्रदान गरे पनि दीर्घकालमा जनतामा राजनीति प्रणाली, पार्टी र विचारधाराप्रति नै घृणाभाव पैदा गराउने खतरा हुन्छ। हालैको स्थानीय निर्वाचनमा दलहरूको विरुद्ध र विकल्पमा देखिएको स्वतन्त्र राजनीतिको उदय पार्टीहरूले देखावटी रूपमा अवलम्बन गरेका विचारधारा एवं सत्तामोहप्रतिको कटाक्ष र व्यंग्यको मिश्रित प्रतिफल हो। सत्ता र शक्ति हत्याउन गरिने पाखण्ड राजनीतिले देश र जनताको हित गर्न सक्तैन।</p>\r\n\r\n<p style=\"text-align:justify\">खासमा दलहरूमा देखिएको सैद्धान्तिक वैचारिक भ्रष्टीकरण समुन्नत, समतामूलक र न्यायमा आधारित आदर्शात्मक राज्यको परिकल्पना गर्नेहरूका निम्ति चरम लज्जाको विषय बन्न गएको छ। उनीहरू राजनीतिक सिद्धान्त, प्रतिबद्धता र व्यवहारका बीचमा देखिएको आकाश पातालको फरकले जनताको नजरमा नांगिँदै गए। यसरी दलहरूमा आएको आदर्श र मूल्यमान्यताप्रतिको विचलनले राजनीतिक मूल्य, हजारौं सहिदहरूको रगत तथा लोकतन्त्रको चरित्रमाथि मात्रै प्रश्न उठाइदिएको छैन। यसले प्लेटोको आदर्श राज्य र माक्र्स, माओ तथा बीपीहरूले परिकल्पना गरेका विचारधारात्मक दृष्टिकोणहरूको&nbsp;चीरहरण हुन पुगेको छ।&nbsp;<br />\r\n&nbsp;</p>"
    },
    "article_209626": {
        "title": "राजनीतिले कसरी खायो जनकपुर चुरोट कारखाना ?",
        "author": "मनिका झा",
        "content": "<p style=\"text-align: justify;\"><strong>जनकपुरधाम :&nbsp;</strong>बिहानको ठीक ६ बजे जनकपुर चुरोट कारखाना लिमिटेडमा साइरन बज्थ्यो। कर्मचारी र कामदार जर्‍याक–जुरुक उठ्थे र कामका लागि तयार हुन्थे। पाँच सयभन्दा बढी कर्मचारीलाई कामको सिफ्टका बारेमा जानकारी दिन बजाइने यो साइरनले जनकपुरवासीलाई पनि उज्यालो भएको संकेत मिल्थ्यो।</p>\r\n\r\n<p style=\"text-align: justify;\">बिहान ६ बजे, अपराह्न ३ बजे र राति १० बजे बजाइने कारखानाको साइरनले सबैलाई समयसँगै दौडाएको पनि थियो। १५ वर्षअघिसम्म नियमित चल्ने यो प्रक्रिया अहिले कथा जस्तो बनेको छ। अब न साइरन बज्छ, नत कारखानामा काम गर्न कर्मचारी र कामदार नै तयार हुन्छन्। मात्रै यो स्थान जनकपुर चुरोट कारखाना लिमिटेडको संक्षेप जचुकालीको नाममा सीमित छ।</p>\r\n\r\n<p style=\"text-align: justify;\">कुनै समय यसले राष्ट्रलाई सबैभन्दा धेरै कर र जनकपुर क्षेत्रलाई सबैभन्दा धेरै रोजगारी दिएको थियो। खेलकुद क्षेत्रलाई सबैभन्दा धेरै खेलाडी दिने संस्थाको रूपमा पनि आफ्नो परिचय स्थापित गरेको थियो। वार्षिक २ अर्ब ३६ करोड खिल्ली चुरोट उत्पादन गर्नसक्ने यो उद्योग राजनीतिक प्रभाव, व्यवस्थापनको अभाव र संक्रमणकालको चपेटमा परी बन्द नै भयो। जानकारहरूका&nbsp;अनुसार, दरबारको लगानी रहेको सूर्य नेपाललाई चम्काउन जचुकालीलाई कमजोर बनाउने नीतिले धराशायी बनाइयो। &nbsp;</p>\r\n\r\n<p style=\"text-align: justify;\">११ वर्षदेखि पूर्णरूपमा बन्द रहेको जनकपुर चुरोट कारखानाका करोडौं मूल्यका मेसिन र उपकरणहरू रेखदेखको अभावमा कामै नलाग्ने बन्दै छन्। प्रजातन्त्रको पुनःस्थापनापछिका शासकहरूले आफ्नो र आफ्ना कार्यकर्ताको व्यक्तिगत लाभलाई मात्र महत्व दिने नियतले जचुकालीलाई प्रयोग गरिँदै गयो। र, अन्त्यमा हजारौंलाई रोजगारी दिएको यो संस्था शून्यमा झर्‍यो। गत बुधबार उद्योग वाणिज्य तथा आपूर्तिमन्त्री दिलेन्द्रप्रसाद बडूले जचुकालीको स्थलगत अवलोकन पनि गरेका थिए। उनले कारखाना निरीक्षण गर्दै सरकारले राष्ट्रिय उत्पादन बढाउनका लागि भएका उद्योगहरूको क्षमता वृद्धि गर्ने, पूर्ण क्षमतामा चलाउने, नयाँ उद्योग खोल्ने र रुग्न उद्योग सञ्चालनमा ल्याउने योजना रहेको बताए। बडूको स्थलगत अवलोकन पछि जचुकाली सञ्चालनको सम्भावनाबारे स्थानीय स्तरमा छलफल र बहस सुरु भएको छ।&nbsp;</p>\r\n\r\n<p style=\"text-align: justify;\">तत्कालीन सोभियत संघको प्राविधिक सहयोगमा स्थापित जचुकालीको उद्घाटन २०२१ साल पुस २९ गते राजा महेन्द्रबाट भएको थियो। सुरुमा अधिकृत पुँजी ८ करोड र जारी तथा चुक्ता पुँजी ४ करोड ८ लाख ३७ हजार रहेको यस कारखानाले दैनिक २ अर्ब खिल्ली चुरोट उत्पादन गथ्र्याे। सो बेला कारखानामा ३ सय ६६ जनाले प्रत्यक्ष रोजगार पाएका थिए।&nbsp;</p>\r\n\r\n<p style=\"text-align: justify;\">३३ बिघा ९ कट्ठा क्षेत्रफलमा फैलिएको यस कारखानाको कुल क्षेत्रफललाई तीन भागमा छुट्ट्याइएको थियो। कारखानाको भवन ८ बिघामा र आवास २० बिघामा बनाइएको थियो भने ५ बिघा जग्गा गोदाम राख्नका लागि छुट्ट्याइएको थियो। कारखाना सञ्चालनमा रहेको बेला कर्मचारीहरूको आवासका लागि २५ वटा भवन निर्माण गरिएका थिए। ती भवनहरूमा सयवटाभन्दा बढी कोठा छन्। हाल मधेस प्रदेश सरकारको सम्पूर्ण&nbsp;<br />\r\nमन्त्रालयहरू र प्रशासनिक कार्यालयहरू यसै जचुकालीकै परिसरमा रहेका भवनहरूबाट सञ्चालन भइरहेका छन्।&nbsp;</p>\r\n\r\n<p style=\"text-align: justify;\">निकै चर्चित देउराली, याक र गैंडा गरी तीन प्रकारका चुरोट उत्पादन गर्ने यो कारखानामा उत्पादन २०६८ चैतबाट बन्द भयो भने २०७० असार २० गतेबाट कारखाना पूर्णरूपमा बन्द भयो। २०७० असार २० गते मन्त्रिपरिषद्का अध्यक्ष खिलराज रेग्मीको नेतृत्वको सरकारले जचुकालीमा कार्यरत रहेका कर्मचारीहरूलाई अवकाश दिने निर्णय गरेको थियो।</p>\r\n\r\n<p style=\"text-align: justify;\">रेग्मी सरकारको उद्योग तथा अर्थमन्त्रीसमेत रहेका शंकर कोइरालाले मन्त्रिपरिषद्को निर्णयबाट कारखानामा कार्यरत तत्कालीन स्थायी कर्मचारी ७ सय ५८ जना र करिब २ सय जतिको संख्यामा रहेका ज्यालादारी तथा करारका कर्मचारीहरूलाई एक साथ अवकाश गरेको थियो। तत्कालीन सञ्चालक समितिका अध्यक्ष राजेश पटेलको ६ सदस्यीय बोर्ड र तत्कालीन महाप्रबन्धक रामस्वार्थ यादवलाई समेत अवकाश दिइएको थियो।&nbsp;</p>\r\n\r\n<p style=\"text-align: justify;\">मन्त्रिपरिषद्को बैठकले जचुकाली सञ्चालक समिति विघटन गरेर यसलाई बन्द गर्ने निर्णय गरेदेखि कारखानामा ताल्चा लगाइयो। कारखामा रहेका मेसिनहरूको सुरक्षा र निगरानीका लागि तीन जना सुरक्षाकर्मी राखिएका छन् तीन जना कर्मचारी पनि कार्यरत छन्।&nbsp;</p>\r\n\r\n<h3 style=\"text-align: justify;\"><strong>जचुकाली स्थापनाको इतिहास</strong></h3>\r\n\r\n<p style=\"text-align: justify;\">२०२१ सालमा रूस र नेपालबीचको दौत्य सम्बन्धलाई अझै प्रगाढ बनाउने उद्देश्यका साथ रूस सरकारले आफ्नै अनुदानमा नेपालमा २ वटा ठूला परियोजनाहरू निर्माण गर्ने निधो गर्‍यो। सोहीअनुरूप नेपालमा चिनी फ्याक्ट्री र चुरोट कारखाना निर्माण गर्न सरकारले तत्परता देखायो। २०१५ साल फागुनको संसदीय चुनावमा १ सय ९ सिटमा नेपाली कांग्रेसले ७४ सिट ल्याएर दुईतिहाइ मतको साथ विजय प्राप्त गरेको थियो।&nbsp;<br />\r\nमधेसमा पनि प्रायः स्थानमा कांग्रेस नै विजयी भएको थियो। जसमा प्रमुख योगदान थियो&nbsp;रामनारायण मिश्रको।&nbsp;<img alt=\"\" src=\"https://bg.annapurnapost.com/uploads/media/janakpur-churot-karkhana_20220731074223.jpg\" title=\"\" type=\"image/jpeg\" /></p>\r\n\r\n<p style=\"text-align: justify;\"><em>खिया लाग्न थालेका जनकपुर चुरोट कारखानाका मेसिन र उपकरणहरू। &nbsp;तस्बिर : मनिका झा</em></p>\r\n\r\n<p style=\"text-align: justify;\">२०१६ सालमा बीपी कोइरालाको नेतृत्वमा गठित नेपाली कांग्रेसको सरकारमा उद्योग तथा वाणिज्य मन्त्रीको रूपमा मिश्रलाई नियुक्त गरियो। मन्त्रालय सम्हालेपछि १६ महिनामा बडो लगन र कडा परिश्रमले जनकपुर चुरोट कारखाना, वीरगन्ज र भैरहवामा चिनी कारखाना स्थापना गराउन मिश्रले सफल भए। चिनी कारखाना वीरगन्जमा सञ्चालन गर्ने भए पनि चुरोट कारखानाका लागि सिरहाको लहानमा सञ्चालन गरिने लगभग तय भएको थियो। तर, मिश्रले चुरोट कारखाना जनकपुरमा नै स्थापना गर्ने मन बनाइसकेका थिए। २०१७ सालदेखि जचुकालीको निर्माण कार्य प्रारम्भ गराइयो। जचुकाली स्थापना गराउन मिश्रलाई पार्टीभित्रै पनि ठूलो संघर्ष गर्नुपरेको थियो। यहाँसम्म कि उनले जचुकालीकै लागि मन्त्री पदबाट राजीनामा समेत दिएका थिए।&nbsp;</p>\r\n\r\n<p style=\"text-align: justify;\">सोभियत रूस सरकारको आर्थिक तथा प्राविधिक सहायता र तत्कालीन श्री ५ को सरकारको संयुक्त सहयोगअन्तर्गत २०१९ साल ८ मंसिरमा तत्कालीन उद्योग वाणिज्यमन्त्री&nbsp;वेदानन्द झाले चुरोट कारखानाको शिलान्यास गरेका थिए। २९ पुस २०२१ का दिन तत्कालीन राजा महेन्द्रको हातबाट जचुकालीको उद्घाटन&nbsp;भएको थियो।</p>\r\n\r\n<p style=\"text-align: justify;\">सुरुमा भारतबाट बनेको मोटर छाप, पनामा नाम चुरोटहरू नेपालमा भित्रिने गरे पनि त्यसलाई विस्थापन गर्ने उद्देश्यका साथ जचुकालीको स्थापना भएपछि भारतीय मुद्राको समेत ठूलो रकममा बचन हुन थाल्यो। तत्कालीन सरकारले विश्व शंकर शुक्लालाई कारखानाको पहिलो महाप्रबन्धक बनाएको थियो भने कर्नेल नरबहादुर कार्की पहिलो प्रोजेक्ट म्यानेजर रहेका थिए।&nbsp;</p>\r\n\r\n<p style=\"text-align: justify;\">जचुकालीसँगै धराशायी मधेसको खेलकुद प्रजातन्त्र आएको केही वर्षसम्म राम्ररी नै सञ्चालन भएको जचुकालीले आफ्नो प्रभाव हरेक क्षेत्रमा पारेको थियो। खेलकुदतर्फ यसको प्रभाव निकै बढी थियो। जचुकालीको फुटबल टिमले वीरेन्द्र कप फुटबल प्रतियोगिताको उपाधिसमेत चुमेको थियो भने जचुकालीकै क्रिकेट टिमका कैयौं&nbsp;खेलाडीहरू राष्ट्रिय टिमका सदस्यहरूसमेत बन्न सफल भए। तर, जचुकालीको अवसानसँगै यस क्षेत्रमा खेलकुद पनि धराशायी बन्दै गएको छ।&nbsp;</p>\r\n\r\n<p style=\"text-align: justify;\">जचुकालीको फुटबल टिममा राजु शाक्य, अन्तर्राष्ट्रिय स्तरका खेलाडीहरू सुरेश बस्नेत, बिरु राय, चन्देश्वर मण्डल, गणेश पाण्डे, मदनकुमार नेवार, विश्वामित्र राय, दीपक खाती, जीवन बल लामा, पुष्प केसी, पुनम थापा, ललित थापा, राजेश थापा, सुनील गिरी, शम्भु बास्तोला, कुमार सुब्बा, नरसिंहप्रसाद दासलगायतका खेलाडीहरू थिए। यी खेलाडीहरूले जनकपुरको नाम राष्ट्रिय र अन्तर्राष्ट्रिय खेल मैदानमा फैलाएका थिए। तर, कारखाना बन्द भए पनि जनकपुरमा खेलाडीहरूले आर्थिक जीविकोपार्नजन गर्ने अवसरसमेत नपाउँदा विस्तारै खेलक्षेत्र ओरालो लाग्दै गयो। &nbsp;</p>\r\n\r\n<p style=\"text-align: justify;\">कारखानालाई सञ्चालनमा नल्याउने हो भने पनि यसका मेसिन र उपकरणहरूलाई संग्रहालयमा परिणत गरी नयाँ पुस्ताका लागि प्रदर्शनी गर्न सकिए निकै उपयोगी हुने कारखानका पूर्वकर्मचारी ज्ञानु झाको तर्क छ। झा भन्छन्, ‘सरकारले सुर्तीजन्य पदार्थको उत्पादनमा प्रतिबन्ध लगाएको हुँदा कारखाना चल्ने सम्भावना न्यून नै छ। तर, हामीसँग भएका एतिधेरै उपकरण र निकै पुराना मेसिनहरूलार्ई कम्तीमा नयाँ पुस्तालाई संग्रहालयको रूपमा देखाउन पाए पनि निकै राम्रो हुन्थ्यो।’</p>\r\n\r\n<h3 style=\"text-align: justify;\"><strong>कारखाना पुनः सञ्चालन गर्न नहुने प्रदेशका मन्त्रीहरूको तर्क</strong></h3>\r\n\r\n<p style=\"text-align: justify;\">हरेक पटक सरकार फेरिएसँगै नयाँ उद्योगमन्त्रीहरू कारखानाको निरीक्षणमा आउने गर्छन्। कारखाना सञ्चालनको आश्वासनसमेत बाँडेर जान्छन्। तर, कारखाना सञ्चालन हालको अवस्थामा हुने सम्भावना नै नरहेको प्रदेशका मन्त्रीहरूको धारणा छ।&nbsp;<img alt=\"\" src=\"https://bg.annapurnapost.com/uploads/media/janakpur-churot-karkhana-_20220731074316.jpg\" title=\"\" type=\"image/jpeg\" /></p>\r\n\r\n<p style=\"text-align: justify;\">पछिल्लो पटक कारखाना अनुगमनमा आइपुगेका उद्योगमन्त्री दिलेन्द्रप्रसाद बडूले वैकल्पिक व्यवस्थापन गरेर भए पनि जचुकाली पुनः सञ्चालन गर्नुपर्ने र यसले मुलुकको अर्थतन्त्रमा ठूलो योगदान दिन सक्ने सम्भावना रहेको बताएका थिए। तर, मन्त्री बडूको कुरालाई मधेस प्रदेशका भौतिक पूर्वाधार तथा विकासमन्त्री रामसरोज यादव अस्वीकार गर्छन्। उनी भन्छन्, ‘केही व्यक्तिहरू आफ्नो जागिर सुरक्षित राख्नका लागि कारखाना फेरि चल्छ भन्ने हल्ला फिजाउँछन् तर, यसको कुनै सम्भावनानै छैन’, चुरोटको सेवनले प्राणघातक रोगहरू लाग्ने सम्भावना हुँदा यस्ता उद्योग चलाउनु नहुने यादवको तर्क छ।&nbsp;</p>\r\n\r\n<p style=\"text-align: justify;\"><strong>औद्योगिक विकास क्षेत्र बनाउन माग</strong></p>\r\n\r\n<p style=\"text-align: justify;\">जनकपुर चुरोट कारखानाको परिसरलाई औद्योगिक विकास क्षेत्रको रूपमा परिणत गर्नुपर्ने तराई मधेस लोकतान्त्रिक पार्टीका अध्यक्ष वृषेशचन्द्र लालको माग छ। जचुकालीको परिसरलाई प्रदेश सरकारलाई हस्तान्तरण गर्न संघीय सरकारलाई अनुरोध गरिएको प्रतितमलोपाले आपत्ति जनाएको छ। गत बुधबार अध्यक्ष लालले एक विज्ञप्ति जारी गर्दै यसको विरोध गरे।</p>\r\n\r\n<p style=\"text-align: justify;\">जचुकाली परिसर देशको प्रथम निर्वाचित प्रधानमन्त्री स्व. विशेश्वरप्रसाद कोइराला नेतृत्वमा गठित सरकारको उद्योगमन्त्री रामनारायण मिश्रद्वारा नेपालको औद्योगिक करणको निमित्त भएको प्रयासहरू मध्येको उत्कृष्ट उदाहरण रहेको विज्ञप्तिमा उल्लेखित छ।&nbsp;</p>\r\n\r\n<p style=\"text-align: justify;\">विज्ञप्तिमा भनिएको छ, ‘आवश्यक पूर्वाधार सम्पन्न रहेकाले जचुकाली परिसरलाई साना मझौला उद्योगहरूको केन्द्रको रूपमा विकसित गरिनुपर्ने र यसो गर्दा यस क्षेत्रमा उद्योग स्थापना गर्ने र उत्पादनको क्षेत्रमा कार्य गर्ने उद्यमीहरू प्रोत्साहित हुनेछन्।’ जनकपुर रेल्वे र अन्य सुविधाले गर्दा उत्पादकलाई बजार पहुँच पनि सजिलै प्राप्त हुनुका साथै मधेस प्रदेश सरकार स्थापित हुँदा&nbsp;<br />\r\nतत्कालको आवश्यकता हेरेर जचुकाली परिसरको उपयोग गरिए पनि यसलाई सदाका लागि प्रदेश सरकारको प्रशासनिक भवनमा परिणत गर्नुले यसको ऐतिहासिक महत्व गुमेर जाने तमलोपाको ठहर छ।&nbsp;</p>\r\n\r\n<ul>\r\n\t<li style=\"text-align: justify;\">&nbsp;&nbsp; &nbsp;कारखानाका करोडौं मूल्यका मेसिन र उपकरणहरू रेखदेखको अभावमा कामै नलाग्ने बन्दै</li>\r\n\t<li style=\"text-align: justify;\">&nbsp;&nbsp; &nbsp;कारखानाको भवन ८ बिघामा र आवास २० बिघामा बनाइएको थियो। ५ बिघा जग्गा गोदाम राख्नका लागि छुट्ट्याइएको थियो</li>\r\n\t<li style=\"text-align: justify;\">&nbsp;&nbsp; &nbsp;कर्मचारीहरूको आवासका लागि २५ वटा भवन निर्माण गरिएका थिए। ती भवनहरूमा हाल मधेस प्रदेश सरकारको मन्त्रालयहरू छन्&nbsp;</li>\r\n\t<li style=\"text-align: justify;\">&nbsp;&nbsp; &nbsp;चुरोटको सेवनले प्राणघातक रोगहरू लाग्ने सम्भावना हुँदा यस्ता उद्योग चलाउनु नहुने तर्क गर्न थालेका छन् प्रदेशका मन्त्रीहरू</li>\r\n</ul>\r\n\r\n<hr />\r\n<h3 style=\"text-align: justify;\"><span style=\"color:#B22222\"><strong>‘राजनीतिक अराजकताले धराशायी भयो’</strong></span></h3>\r\n\r\n<p style=\"text-align: justify;\"><strong>- सुनील मिश्र, </strong>पूर्वकर्मचारी&nbsp;</p>\r\n\r\n<p style=\"text-align: justify;\">२०३३ सालमा ज्यालादारीमा नियुक्ति पाएर जचुकालीको कर्मचारी बनेका सुनील मिश्र २०६६ सालमा कारखानाको उपप्रबन्धक पदबाट अवकाश पाए। निकै नजिकबाट कारखाना भित्रका परिवर्तनहरूको साक्षी बनेका मिश्र कारखाना धराशायी हुनु पछाडि राजनीतिक अराजकता मुख्य कारक रहेको बताउँछन्। ‘प्रजातन्त्रको स्थापनाले देशमा आमूल परिवर्तन ल्याए पनि जचुकालीका लागि यो परिवर्तन घातक बन्न गयो’, अनुभव साट्दै मिश्रले भने, ‘कुनै बेला यस कारखानामा काम गर्नु निकै सानको कुरा हुन्थ्यो।&nbsp;</p>\r\n\r\n<p style=\"text-align: justify;\">तर, देशमा आएको राजनीतिक परिवर्तनले यसलाई डुबाउँदै गयो। सरकार फेरिएसँगै कारखानाका महाप्रबन्धक फेरिन थाले। राजनीतिक आस्थामा जोडिएर आएका महाप्रबन्धकहरू कर्मचारीहरूलाई आस्थाका आधारमा काखापाखा गर्थे। सबै राजनीतिक दलका भ्रातृ मजदुर संगठनहरू कारखानाभित्र सञ्चालन हुन थाल्यो।&nbsp;</p>\r\n\r\n<p style=\"text-align: justify;\">ती संगठनहरूमा आबद्ध भएका कर्मचारीहरू कामभन्दा राजनीति बढी गर्न थाले। पार्टीको धाक देखाएर बढी बिदा बस्ने र कामै नगरी तलब लिने प्रवृत्ति बढ्दै गयो। राजनीतिमा आबद्ध कर्मचारीहरूको पहुँच सोझै मन्त्रीहरूसँग हुन्थ्यो। कारखाना प्रशासनले कामका लागि दबाब दिँदा सोझै सम्बन्धित मन्त्रीले कर्मचारीहरूको पक्षधर भएर बोल्न थाल्थे। विस्तारै यहाँ काम बन्द हुँदै गयो र राजनीति उत्कर्षमा पुग्यो। हुँदाहुँदै कारखाना घाटामा गएर उत्पादन नै ठप्प गर्नुपर्‍यो।’</p>\r\n\r\n<p style=\"text-align: justify;\">वर्षौंदेखि बन्द रहेको कारखानको मेसिनहरू अब काम नलाग्ने अवस्थामा पुगेको मिश्रको ठम्याइ छ। उनी भन्छन्, ‘फलामको सामान प्रयोगविहीन बन्यो भने खिया लागेर कामै नलाग्ने हुन्छ। यदि सरकारले पुनः चुरोट नै उत्पादन गर्नका लागि कारखाना सञ्चालन गर्ने हो भने यी सबै मेसिनहरू फेरेर नयाँ जडान गर्नुपर्ने हुन्छ र नयाँ&nbsp;प्रविधिबाट उत्पादन सुरु गर्नुपर्छ नत्र भने जस्ताको तस्तै अवस्थामा कारखाना सञ्चालनको कुरा गर्नु बेकार हो।’</p>\r\n\r\n<h3 style=\"text-align: justify;\"><strong>बन्द कारखानामा मधेस भवन</strong></h3>\r\n\r\n<p style=\"text-align: justify;\">बन्द रहेको जनकपुर चुरोट कारखानाको परिसर र यसका भवनहरूलाई हाल मधेस प्रदेश सरकारले आफ्नो प्रशासनिक प्रयोजनमा प्रयोग गरिरहेको छ। जचुकालीको बोर्ड हटाएर मधेस प्रदेश सरकारले आफ्नै बोर्ड राखेको छ। यस परिसरको नाम अहिले ‘मधेस भवन’ राखिएको छ।&nbsp;</p>\r\n\r\n<p style=\"text-align: justify;\">कारखानाका भवनहरूलाई रंगरोगन र मर्मत सम्भार गरी मधेस प्रदेशका प्रदेश प्रमुख, मुख्यमन्त्री, मन्त्रीहरू र प्रदेश सरकारको कार्यालय र मन्त्री निवासकोे रूपमा प्रयोग गरिएको छ। अहिले यस परिसरमा मुख्यमन्त्री कार्यालय, प्रदेश प्रमुखको कार्यालय तथा आवास, मुख्यमन्त्रीको आवास, आन्तरिक मामिला तथा गृह मन्त्रालय, वन, पर्यटन, उद्योग तथा वातावरण मन्त्रालय, सामाजिक विकास मन्त्रालय, भौतिक पूर्वाधार मन्त्रालय, सामाजिक विकास मन्त्रालय, मुख्य न्यायाधिवक्ताको कार्यालयसहित प्रशासनिक कार्यालयहरू सञ्चालनमा छन्।&nbsp;</p>\r\n\r\n<p style=\"text-align: justify;\">१६ वटा आवास भवन र ४ वटा ठूलो भवन तथा एउटा कबर्ड हललाई मधेस सरकारले जीर्णोद्धार गरी प्रयोगमा ल्याए। १३ बिघामा फैलिएको कारखाना र गोदाम क्षेत्रलाई औद्योगिक ग्रामको रूपमा सुरक्षित राखिएको छ। संघीय सरकारको उद्योग मन्त्रालय मातहत रहेको यस कारखाना परिसरलाई आफ्नो मातहत ल्याउनका लागि मधेस प्रदेश सरकारले पहल थालेको छ।&nbsp;</p>\r\n\r\n<p style=\"text-align: justify;\">मुख्यमन्त्री लालबाबु राउतसहित मन्त्रीहरूले प्रधानमन्त्री शेरबहादुर देउवालाई भेटेर बन्द रहेको जचुकालीको भवन र जग्गालाई हस्तान्तरण गरेर यसमा प्रदेश सरकारको प्रशासनीय भवनको प्रयोजनको लागि उपलब्ध गराउन आग्रह गरेका थिए। मधेस प्रदेश राजधानीको भौतिक संरचना निर्माणका लागि सम्भाव्यता अध्ययन गर्न प्रदेश सरकारले गठन गरेको समितिले&nbsp;प्रतिवेदन बुझाइसकेको ध्यानाकर्षणपत्रमा उल्लेख गरिएको छ।&nbsp;</p>\r\n\r\n<p style=\"text-align: justify;\">समितिले मधेस प्रदेशको सरकारी संरचना रहेको जचुकाली र प्रदेश सभा रहेको स्थल लगायतका स्थानहरूमा स्थायी संरचना निर्माणका लागि सिफारिस गरिएका जग्गाहरू प्रदेश सरकारको नाममा हस्तान्तरण गर्न मधेस प्रदेश सरकारको तर्फबाट आग्रह गरिएको छ।</p>"
    },
    "article_209220": {
        "title": "दलहरुको कपटपूर्ण राजनीतिले बिथोलिएको प्रदेश १ को नामाकरण",
        "author": "राकेश कर्ण",
        "content": "<p style=\"text-align:justify\"><strong>विराटनगर :</strong> राजनीतिक दलहरुको कपटपूर्ण राजनीतिका कारण कार्यकाल सकिनै लाग्दासमेत प्रदेश १ को नामाकरण हुन सकेको छैन।</p>\r\n\r\n<p style=\"text-align:justify\">अन्तिम क्षणमा आएर दलहरुले लचकता नदेखाउँदा चालु अधिवेशनबाट पनि प्रदेशको नामकरण हुने सम्भावना क्षीण देखिएको हो। दलहरु आ-आफ्नो अडानबाट पछि सर्न नचाहँदा प्रदेश १ ले नाम पाउने विषय लगभग अन्यौलपूर्ण बनेको छ।</p>\r\n\r\n<p style=\"text-align:justify\">दलहरु आफू अनुकूल नाम प्रस्ताव गर्दै चालु अधिवेशन पनि टार्ने प्रयासमा देखिएपछि प्रदेशको नामकरणको सम्भावना शून्य बन्दै गएको हो। प्रभावस्वरुप विभिन्न जातजाति, संस्कृति, सभ्यता र भूगोलका नाममा प्रर्दशन गर्ने तथा शृङ्खलाबद्धरुपमा ज्ञापनपत्र बुझाउनेलगायतका गतिविधि सुरु भएका छन्। उक्त गतिविधिहरु पनि राजनीतिक विचारधाराबाट निर्देशित देखिन्छन्।</p>\r\n\r\n<p style=\"text-align:justify\">पछिल्लो समय प्रदेश सरकारका मुख्यमन्त्री राजेन्द्रकुमार राईको भड्काउपूर्ण अभिव्यक्तिका कारण पनि नामकरणको विषय आशलाग्दोभन्दा बढी विवादित बनेको छ। साउन २ गते प्रदेश १ को नाम किराँत राख्नुपर्ने मागसहित ज्ञापनपत्र बुझाउन मुख्यमन्त्री तथा मन्त्रिपरिषदको कार्यालय पुगेका किराँत राई यायोख्खाको टोलीलाई सम्बोधन गर्ने क्रममा मुख्यमन्त्री राईले भनेका छन, ‘प्रदेशको नाम किराँत नहुने हो भने लडाइँ झगडा हुने तथा तत्काल विद्रोह सुरु हुने अवस्था छ। देश नै विखण्डनमा जानसक्छ।’</p>\r\n\r\n<p style=\"text-align:justify\">२०७५ बैशाख २३ गते प्रदेशको राजधानी विराटनगर टुंगो लागेसँगै प्रदेश सरकारका तत्कालीन मुख्यमन्त्री शेरधन राई नेतृत्वको सरकारले नामकरणको विषय पनि टुंगो लगाउने भरपुर प्रयास गरेको थियो। तर, बैशाख १९ गते बसेको बैठकमा राजधानी र नामकरणका लागि प्रस्ताव पेस गरिएकोमा ४ दिनपछि विराटनगरलाई राजधानी कायम गर्न सफल भए पनि नामकरण भने हुन सकेको थिएन। मुख्यमन्त्री राईले संसदको पाँचौं अधिवेशनबाटै नामाकरण टुंगो लगाउने प्रयास गरेका थिए। तर, सबैको अपनत्व हुने र सबैले शिरोधार्य गर्नसक्ने खालको नाम नभेटिएपछि नामाकरणको विषयले त्यतिबेला औपचारिकता पाएन। त्यसयता प्रदेशको नामकरणको विषय अन्यौलपूर्ण बनेको छ।</p>\r\n\r\n<p style=\"text-align:justify\">मुलुक संघीय संरचनामा रुपान्तरण भएको ५ वर्ष व्यतित हुनै लाग्दा ७ मध्ये ६ प्रदेशले आफ्नो नामकरण गरिसकेका छन्। प्रदेश १ को मात्र नामकरण हुन बाँकी छ। प्रदेश नामकरणको सबालमा दलहरु गम्भीर नबन्दा पछिल्लो ५ वर्षदेखि प्रदेशबासीले अंकगणितीय पहिचान बोक्दै आएका छन्। नामकरणको विषयमा बाहिर लचिलो अभिव्यक्ति नभई प्रदेशसभामा सार्थक बहस हुनुपर्ने स्थानीय बद्रीप्रसाद देवकोटा बताउँछन्। उनी भन्छन्, ‘राज्यको पुर्नसंरचनामा प्रादेशिक संरचनालाई संस्थागत गर्ने एउटा महत्वपूर्ण कार्य प्रदेशको नामकरण हो। तर, प्रदेश १ अझै पनि संख्यात्मक पहिचानमा अड्किएको छ।’</p>\r\n\r\n<p style=\"text-align:justify\">हालसम्म ३ वटा मुख्यमन्त्री पाइसकेको प्रदेश १ ले नाममात्र नपाउनु नेताहरुको कपटपूर्ण राजनीतिको बलियो उदाहरण रहेको राजनीतिक बिश्लेषकहरु बताउँछन्। प्रदेशको नामकरणको सबालमा तीनैजना मुख्यमन्त्री जिम्मेवार नदेखिएको उनीहरुको भनाइ छ।&nbsp;</p>\r\n\r\n<p style=\"text-align:justify\"><img alt=\"\" src=\"https://bg.annapurnapost.com/uploads/media/Prades1_20220724192832.jpg\" title=\"\" /></p>\r\n\r\n<p style=\"text-align:justify\">दुईतिहाई बहुमतसहित प्रदेश १ को पहिलो मुख्यमन्त्री बनेका शेरधन राईले नामकरण विषयलाई प्राथमिकतामा नराखेकै कारण अहिलो जटिलपूर्ण अवस्था सिर्जना भएको विराटनगरस्थित स्नातकोत्तर क्याम्पसका समाजशास्त्र विषयका सहप्राध्यापक डिल्ली प्रसाई बताउँछन्।&nbsp;उनी भन्छन्, ‘प्रदेशसभामा संख्यात्मकमात्र नभई सुरुका दिनमा भावनात्मक एकतासहितको दुईतिहाई बहुमत थियो। शेरधर राईको नेतृत्व चुक्दा नै अहिलेको जटिल स्थिति सिर्जना भएको भन्ने आधार प्रशस्त छन्।’</p>\r\n\r\n<p style=\"text-align:justify\">राजनीतिक घटनाक्रमका कारण प्रदेश १ को दोस्रो मुख्यमन्त्री बनेका भीम आचार्यले पनि नामकरणको सबालमा सामान्य चर्चा चलाएका थिए। तर, प्रशस्त बहसमा लैजान नसक्दा नामकरणको एजेण्डाले त्यतिबेला पनि संसदमा प्रवेश पाएन। यसले सरकारको कमजोरीलाई थप मलजल गरिदिएको विराटनगरस्थित स्नातकोत्तर क्याम्पसका राजनीतिशास्त्रका सहप्राध्यापक शान्तिराम भण्डारी बताउँछन्।</p>\r\n\r\n<p style=\"text-align:justify\">‘प्रदेशको नामकरणको विषय कसैको प्राथमिकतामा परेन। नामले के दिन्छ? भन्ने देखियो। अहिले आएर स्वभाविक प्रेसर र जश लिने होडमा दलहरु आ-आफ्नो अडानबाट पछि हट्ने अवस्थामा छैनन्,’ उनी भन्छन्, ‘यस्तो अवस्थामा प्रदेशको नामकरण टुंगो लाग्छ भन्ने कुरामा विश्वस्त हुन सकिँदैन।’</p>\r\n\r\n<p style=\"text-align:justify\">अहिले प्रदेश सरकारको नेतृत्व मुख्यमन्त्री राजेन्द्रकुमार राईले गरेका छन्। उनले यसलाई सार्थकतापूर्वक बहसमा लैजान जरुरी छ। तर, प्रदेशको नामकरणमा सबालमा अहिले प्रदेशसभाको बहस कमजोर र सडक बलियो देखिएको छ। मुख्यमन्त्रीको सामाजिक सद्भाव खलबलिने किसिमको सार्वजनिक अभिव्यक्तिका कारण प्रदेश नामकरणको सम्भावना झनै क्षीण बन्दै गएको प्राध्यापक डा. बद्रीविशाल पोखरेल बताउँछन्।</p>\r\n\r\n<p style=\"text-align:justify\">प्रदेशको नामबारे आवश्यक छलफलका निम्त्ति साउन ६ गते सभामुखले सर्वदलीय बैठक बोलाएका थिए। तर, दिउँसो १ बजेदेखि बसेको उक्त बैठक पनि कुनै निष्कर्षमा नपुग्दै सकियो। प्रदेश १ का सभामुख प्रदीपकुमार भण्डारीको आह्वानमा बसेको बैठकमा दलहरूले आफ्नो अडान राखेका थिए। तर, दलहरु लचिलो नबनेपछि बैठकले कुनै आउटपुट दिएन। प्रदेश १ मा अहिले कोशी, किराँत, कोशी-किराँत, सगरमाथा, किराँत-लिम्बुवान, शेर्पालुङ-मधेस, विराट, विजयपुर, सप्तकोशी र लिम्बुवान-खम्बुवान लगायतका नामहरु चर्चामा छन्। जसमा सत्तारुढ दल नेकपा (एकीकृत समाजवादी) स्वयं किराँत प्रदेश नामकरण हुनुपर्ने पक्षमा छन्।</p>\r\n\r\n<p style=\"text-align:justify\">माओेवादी केन्द्र पनि एकल पहिचानको पक्षमा छन्। नेपाली कांग्रेसले सप्तकोशी नाम अघि सारेको छ भने नेकपा एमाले कोशी नाम प्रस्ताव गरेको छ। तर, दलहरु आ-आफ्नै अडानमा कायम रहँदा नामकरणको विषय भने जटिल बनेको नेपाली कांग्रेस संसदीय दलका नेता राजीव कोइराला बताउँछन्।</p>\r\n\r\n<p style=\"text-align:justify\">‘नामको सबालमा हामी लचकता देखाउन तयार छौं। अन्य दलहरु पनि देखिनुपर्‍यो। दलहरुले अडान नछोडे यसपटक पनि नामकरण सम्भव देखिँदैन। तीनचार दिनभित्र पुनः एकपटक बैठक बस्ने तयारी छ,’ उनले भने, ‘दलहरुबीचको सहमति पश्चातमात्र नामकरणको विषयले संसदमा प्रवेश पाउने निर्णय पनि ६ गतेको बैठकबाट भएको छ।’</p>\r\n\r\n<p style=\"text-align:justify\">प्रदेश १ मा सभामुख सहित नेकपा एमालेका ३९, नेपाली कांग्रेसका २१, माओवादी केन्द्र १५, एकीकृत समाजवादीका १०, जसपाका ३ र राप्रपा तथा संघीय लोकतान्त्रिक राष्ट्रिय मञ्चका १-१ गरी ९३ जना प्रदेशसभा सदस्यहरु छन्।</p>\r\n\r\n<p style=\"text-align:justify\">प्रदेशको नामकरणका लागि दुईतिहाइ बहुमत अर्थात् ६२ जना सांसदको समर्थन चाहिन्छ। जसमा ठूला ३ दलबीच नामकरणको विषयमा मतैक्यता नदेखिए नामकरणको विषयले यसपटक पनि संसदमा प्रवेश नपाउने निश्चित देखिन्छ।</p>"
    },
    "article_209110": {
        "title": "‘पुष्पलालले नेपाली राजनीतिमा रोपेको कम्युनिष्ट पार्टीको बिरुवा फस्टाउँदै छ’",
        "author": "अन्नपूर्ण",
        "content": "<p style=\"text-align:justify\"><strong>काठमाडौंः </strong>नेकपा एकीकृत समाजवादीका अध्यक्ष माधवकुमार नेपालले पुष्पलालले नेपाली राजनीतिमा रोपेको कम्युनिष्ट पार्टीको बिरुवा फस्टाउँदो अवस्थामा रहेको बताएका छन् । किर्तिपुरको चम्पादेविमा पुष्पलाल स्मृति प्रतिष्ठानले आयोजना गरेको कार्यक्रममा पुष्पलालको प्रतिमामा माल्यार्पण गर्दै अध्यक्ष नेपालले आफूहरु पुष्पलालकालीन नेपाल कम्युनिष्ट पार्टीको निरन्तरता भएको बताए।</p>\r\n\r\n<p style=\"text-align:justify\">आफूहरुले पनि &nbsp;पुष्पलालको शिक्षा दिक्षाबाट दीक्षित भएर नेपालको इतिहासमा कीर्तिमान कायम गरेको बताए । उनले भने, ‘नेकपाको संस्थापक महासचिव पुष्पलाल श्रेष्ठको शिक्षाबाट दीक्षित भएर नेकपा एकीकृत समाजवादी पार्टी निर्माण गरेको हुँ । अहिले हाम्रो काँधमा अनेक चुनौतिहरु छन्। आत्तिनुपर्ने कुनै कारण छैन । नेपालको इतिहासका पानाहरु निर्माण गरेका छौं । हामीले इतिहासमा कीर्तिमान कायम गरेका छौं । पुष्पलालको शिक्षा र दिक्षाबाट दीक्षित भएका हामीले नेकपा एकीकृत समाजवादी पार्टी क्रान्तिकारी पार्टी निर्माण गरेका छौं । त्यसको छुटै अस्तित्व छ । हामीले देश र जनताप्रति सेवाभावले समर्पित भएर काम गर्नु जरुरी छ ।’</p>\r\n\r\n<p style=\"text-align:justify\">अरुभन्दा भिन्न रुपमा प्रस्तुत भएर नै स्वच्छ समर्पित राजनीतिको निमित्त इमानदार र स्वच्छ राजनीतिको निमित्त देश र जनताको निमित्त केन्द्रित भएमात्र पुष्पलालप्रतिको सच्चा बुझाइ हुने बताए । &nbsp;सामन्तवादको अन्त्य र जनताको अधिकार स्थापना गर्ने लक्ष्यका साथ पुष्पलालको नेतृत्वमा २००६ सालमा नेपाल कम्युनिष्ट पार्टीको स्थापना भएको हो ।</p>\r\n\r\n<p style=\"text-align:justify\">विसं १९८१ असार १५ गते पिता भक्तलाल र माता तुलसीमाया श्रेष्ठको कोखबाट रामेछाप जिल्लाको भँगेरी गाउँमा जन्मिएका &nbsp;पुष्पलालको २०३५ साल साउन ७ गते भारतको गोविन्दबल्लभ पन्त अस्पतालमा उपचारका क्रममा निधन भएको थियो ।</p>"
    },
    "article_208799": {
        "title": "नवलपरासीमा राहतमा राजनीति: भागबन्डा नमिल्दा ५ पालिकाका गरिबको रकम खोसियो",
        "author": "हरि शर्मा (नवलपरासी)",
        "content": "<p style=\"text-align:justify\"><strong>परासी : </strong>नवलपरासीका जनप्रतिनिधिहरूले राहतमा राजनीति गरेका छन्। राहतमा भएको राजनीतिले गरिबहरूका लागि आएको ४ करोड रुपैयाँ फिर्ता गएको छ।&nbsp;</p>\r\n\r\n<p style=\"text-align:justify\">जनप्रतिनिधिहरूको राजनीतिक पूर्वाग्राहीले गर्दा जिल्लाका ५ पालिकाका गरिबहरूको राहत रकम हातबाट खोसिएको हो। जिल्लाका ७ पालिकामध्ये प्रतापपुर गाउँपालिकाले सबैलाई रकम वितरण गरेको छ। बर्दघाट नगरपालिकाले आधालाई मात्र रकम वितरण गरेको छ।&nbsp;</p>\r\n\r\n<p style=\"text-align:justify\">बाँकी सबै पालिकाका गरिबहरूले पाउने रकम फिर्ता पठाइएको छ। जनप्रतिनिधिहरूबीच भएको राजनीतिक पूर्वाग्राही विवादले जिल्लाका करिब ३ हजार बढी गरिब जनता रकम पाउनबाट बञ्चित भएका हुन्। गरिबमाथि भएको यो राजनीतिबाट जनप्रतिनिधिहरू अहिले आलोचित भएका छन्।</p>\r\n\r\n<p style=\"text-align:justify\">संघीय सरकारले कोरोना संक्रमणको समयमा कसैको पनि रोजगारी र आयस्रोत नभएका अति विपन्नलाई प्रतिपरिवार १० हजारका दरले जिल्लाका सात वटै पालिकामा रकम पठाएको थियो।&nbsp;</p>\r\n\r\n<p style=\"text-align:justify\">गत कात्तिकमा वडा कार्यालयमार्फत विपन्न परिवारको पहिचान गरी निवेदन संकलन गर्न लगाइएको थियो। चुनाव आउन केही महिना बाँकी रहेको समयमा संकलन भएको निवेदनमाथि जनप्रतिनिधिहरूबीच आफ्ना कार्यकर्ता र सम्पन्न व्यक्तिको नाम राखेको भन्दै विवाद भएको थियो।&nbsp;</p>\r\n\r\n<p style=\"text-align:justify\">जसका कारण रकम बाँड्न सकिएको थिएन। अहिले आएका जनप्रतिनिधिहरूले पनि आफ्ना कार्यकर्ता नपरेको देखेपछि अघिल्ला जनप्रतिनिधिले संकलन गरेको निवेदनउपरको बाँकी काम अघि नबढाएपछि गरिबहरू रकम पाउनबाट बञ्चित भएका हुन्।&nbsp;</p>\r\n\r\n<p style=\"text-align:justify\">केही पालिकाका वडामा राहतमा जनप्रतिनिधिहरूले कोटा छुट्टाएर वितरण गर्ने सहमति गरेका थिए। तर कोटाको भागबण्डामा फेरि कुरा नमिलेपछि उनीहरू निकट कार्यकर्ताबीच झडप हुँदा सरावल गाउँपालिका-५ मा १८ जना घाइते भएका थिए।&nbsp;</p>\r\n\r\n<p style=\"text-align:justify\">राहत पाउने आसामा वडा कार्यालयमा निवेदन दिएका जनताले रकम फिर्ता पठाएको जानकारी पाएपछि उनीहरू निराश मात्र भएका छैनन् जनप्रतिनिधिहरूसँग आक्रोशितसमेत भएका छन्। कस्को कारणले रकम फिर्ता भएको हो? त्यसको स्पष्ट जवाफ दिनुपर्ने उनीहरूको माग छ।&nbsp;</p>\r\n\r\n<p style=\"text-align:justify\">जिल्लामा कोरोना प्रभावित गरिबहरूलाई वितरण गर्न कुल पाँच करोड ३ लाख रुपैयाँ आएको थियो। जसमा प्रतापपुर र बर्दघाटले वितरण गरेको कुल १ करोड ११ लाख ५० हजार मात्र छ। बाँकी ३ करोड ९२ लाख ५० हजार जिल्लाबाट फिर्ता पठाइएको छ।&nbsp;</p>\r\n\r\n<p style=\"text-align:justify\">विपन्नका लागि सरकारले कात्तिक महिनामा रकम पठाएको हो। वडा कार्यालयहरू मार्फत निवदेन संकलन गर्न केही समय लागेको र त्यसपछि चुनाव लागेकाले वितरण गर्न नसकिएको पालिका प्रमुखहरूले जनाएका छन्।&nbsp;</p>\r\n\r\n<p style=\"text-align:justify\">चुनाव सकिएपछि आएका नयाँ जनप्रतिनिधिहरूले अघिल्ला जनप्रतिनिधिले आफ्ना कार्यकर्ता मात्र राखेको भन्दै विवाद निकालेपछि गरिब जनताको हातमा आएको पैसा फुत्किएको हो।</p>\r\n\r\n<p style=\"text-align:justify\">रकम फिर्ता पठाउने पालिकाका जनप्रतिनिधिमा रामग्राम नगरपालिका, सुनवल नगरपालिका, पाल्हीनन्दन गाउँपालिका, सरावल गाउँपालिका र सुस्ता गाउँपालिकाका छन्। रकम फिर्ता गएपछि पालिका प्रमुख र अध्यक्षहरूले विभिन्न बहाना बनाएर वितरण गर्न नसेको भन्दै पन्छिन खोजेका छन्।&nbsp;</p>\r\n\r\n<p style=\"text-align:justify\">रकम वितरण नहुँदा रामग्राम नगरपालिकाबाट ७ सय ७१ जना गरिब रकम पाउनबाट बञ्चित भएका छन्। &nbsp;यहाँ कुल ७७ लाख १० हजार रकम पठाइएको थियो।&nbsp;</p>\r\n\r\n<p style=\"text-align:justify\">वितरण हुन नसक्दा सबै रकम फिर्ता पठाइएको प्रमुख प्रशासकीय अधिकृत राकेश पाण्डेले जानकारी दिए। सुनवल नगरपालिकाका ७ सय ७८ जना गरिबलाई वितरण गर्न आएको कुल ७७ लाख ८० हजार रुपैयाँ फिर्ता पठाइएको लेखा अधिकृत बृहस्पती घिमिरेले बताए।&nbsp;</p>\r\n\r\n<p style=\"text-align:justify\">सरावल गाउँपालिकाका ७ सय १४ जनाका लागि आएको कुल ७१ लाख ४० हजार रुपैयाँ वितरण हुन नसक्दा फिर्ता पठाइएको प्रमुख प्रशासकीय अधिकृत कृष्ण प्रसाद ज्ञवालीले बताए।&nbsp;</p>\r\n\r\n<p style=\"text-align:justify\">पाल्हीनन्दन गाउँपालिकाका ६ सय ३० जना गरिबका लागि आएको कुल ६३ लाख रुपैयाँ वितरण हुन नसक्दा फिर्ता पठाइएको प्रमुख प्रशासकीय अधिकृत श्रीप्रसाद गौतमले बताए।&nbsp;</p>\r\n\r\n<p style=\"text-align:justify\">विपन्न सबैलाई रकम वितरण गरेको प्रतापपुर गाउँपालिकामा भने दोस्रो चरणको निर्वाचन हुनु अघि नै रकम वितरण गरेको प्रमुख प्रशासकीय अधिकृत चिरञ्जिवी घिमिरेले बताए।&nbsp;</p>\r\n\r\n<p style=\"text-align:justify\">विपन्नका लागि प्रतापुरमा कुल ७३ लाख २० हजार रुपैयाँ रकम आएको थियो। जसमा मापदण्डअनुसार परेका ६ सय ९५ जनालाई १० हजारका दरले ६९ लाख ५० हजार वितरण गरिएको उनले जानकारी दिए।&nbsp;</p>\r\n\r\n<p style=\"text-align:justify\">सुस्ता गाउँपालिकाका ६ सय ९० जनाका लागि कुल ६९ लाख रकम आएको थियो। लामो समयसम्म परेका निवेदन उपर निर्णय हुन नसक्दा अन्तिम समयमा रकम वितरण गर्न नसकिएको प्रमुख प्रशासकीय अधिकृत बुद्ध प्रकाश पौडेलले बताए।&nbsp;</p>\r\n\r\n<p style=\"text-align:justify\">बर्दघाट नगरपालिकामा ८ सय २० जनाका लागि कुल ८२ लाख रकम आएको थियो। जसमा ४ सय २० जनालाई कुल ४२ लाख वितरण गरिएको प्रमुख प्रशासकीय अधिकृत मेघनाथ पाध्याले जानकारी दिए। बाँकी रकम फिर्ता पठाइएको छ। मापदण्डअनुसार नआएकाले रकम वितरण गर्न नसक्दा फिर्ता गएको उनको भनाइ छ।&nbsp;</p>\r\n\r\n<p style=\"text-align:justify\">रकम वितरण गर्न नसक्नुमा समय अभाव र मापदण्ड नपुगेको सबैजसो पालिका प्रमुखहरूले दाबी गरेका छन्। रामग्राम नगरपालिकाका प्रमुख धनपत यादवले वडाले समयमा निवदेन नपठाएको र मापदण्ड विपरीत रहेकाले वितरण गर्न नसकिएको बताए।&nbsp;</p>\r\n\r\n<p style=\"text-align:justify\">'धेरै निवेदनहरू मापदण्डअनुसार थिएनन्। प्रकृया पुर्‍याएर छानविन गर्न समय अभाव भयो। त्यसैले वितरण गर्न सकेनौं।' नगर प्रमुख यादवले भने। पूर्वाग्राही ढंगले काम नगरेको उनको दाबी छ।&nbsp;</p>\r\n\r\n<p style=\"text-align:justify\">पाल्हीन्नदन गाउँपालिकाका अध्यक्ष बैजु प्रसाद गुप्ताले पुराना वडाध्यक्षहरूले संकलन गरेको निवदेनमाथि नयाँ आएका वडाध्यक्षहरूले परिमार्जन गर्नुपर्छ भनेपछि छानविन गर्न समस्याहुँदा रकम फिर्ता गएको बताए।&nbsp;</p>\r\n\r\n<p style=\"text-align:justify\">सुस्ता गाउँपालिकाका अध्यक्ष टेक नारायण उपाध्यायले धेरै निवेदन मापदण्ड विपरीत आएकाले वितरण गर्न नसकेको बताए। 'केही निवेदन उपर उजुरी आए। निवेदन हेर्दा सम्पन्न व्यक्ति पनि देखियो। त्यसलाई छानविन गर्दा समय पुगेन र रकम फिर्ता पठाउनु पर्ने बाध्यता आयो', उपाध्यायले भने।&nbsp;</p>\r\n\r\n<p style=\"text-align:justify\">सरावल गाउँपालिकाका अध्यक्ष सुखाडी प्रसाद चौधरीले पुराना जनप्रतिनिधिहरूले चुनाव लक्षित गरी व्यक्तिहरूको निवेदन संकलन गरेकाले विवाद उत्पन्न हुँदा रकम वितरण गर्न नसकिएको बताए।&nbsp;</p>"
    },
    "article_208713": {
        "title": "कर्मचारीमाथि राजनीतिक प्रतिसोध साध्दै , कचनकवलमा ११ जनालाई हटाइयो",
        "author": "पार्थ मण्डल",
        "content": "<p style=\"text-align:justify\"><strong>&nbsp;झापा : </strong>दक्षिणी झापाको कचनकवल गाउँपालिकाले करारमा&nbsp;कार्यरत ११ जना कर्मचारीलाई आइतबारदेखि जागिरबाट हटाएको छ।</p>\r\n\r\n<p style=\"text-align:justify\">गाउँ कार्यपालिकाको असार २२ गते बसेको बैठकले करार सेवामा नियुक्ति दिएका ११ जना कर्मचारीको चालु आर्थिक वर्षको साउन १ गतेदेखि करार सम्झौताको म्याद थप नगर्ने निर्णय गरेको गाउँपालिकाका प्रमुख प्रशासकीय अधिकृत कुमार बस्नेतले जानकारी दिए। &nbsp;</p>\r\n\r\n<p style=\"text-align:justify\">सोही निर्णयबमोजिम उनीहरूलाई आजदेखि कार्यालयमा हाजिर नगराएको प्रमुख प्रशासकीय अधिकृत बस्नेतले बताए।&nbsp;</p>\r\n\r\n<p style=\"text-align:justify\">करार सम्झौता म्याद थप नगर्नेहरूमा इन्जिनियर अमित ढुङ्गाना, सब(इन्जिनियर देवीप्रसाद थपलिया, असिस्टेन्ट सब इन्जिनियर सन्तोष खतिवडा, कम्प्युटर टेक्निसियन मुन्ना आलम, अमरसिंह राजवंशी, सहायक कम्प्युटर टेक्निसियन अमरसिंह राजवंशी, &nbsp;हलुका सवारी चालक सोमनाथ बराल, हलुका सवारी चालक तुलसीप्रसाद यादव, कार्यालय सहयोगी अनवर आलम, चौकीदार राजेशकुमार गणेश, चौकीदार अलबारुल हक, प्रशासन सहायक राधिका पौडेल रहेका छन्। &nbsp;</p>\r\n\r\n<p style=\"text-align:justify\">गाउँपालिकाले ती कर्मचारीहरूको वर्षैपिच्छे एक वर्ष म्याद थप गर्दै आइरहेका थिए।&nbsp;तर यसपटकको कार्यपालिकाको बैठकले म्याद थप नगर्ने निर्णय गरेपछि करार सेवाका कर्मचारीहरू असन्तुष्ट देखिएका छन्। &nbsp;</p>\r\n\r\n<p style=\"text-align:justify\">गाउँपालिकामा यसअघि राप्रपाको बहुमतको सरकार थियो। २०७९ सालको स्थानीय तह सदस्य निर्वाचनपछि गाउँपालिकामा कांग्रेसको बहुमत सरकार बनेको छ। कांग्रेसलाई नेकपा (एमाले) को समर्थन छ।&nbsp;</p>\r\n\r\n<p style=\"text-align:justify\">राप्रपाका जनप्रतिनिधिले नियुक्त गरेका करारका कर्मचारीहरू कांग्रेस जनप्रतिनिधिले हटाएका हुन्। असार २२ गते बसेको कार्यपालिका बैठकले गरेको निर्णय बिहीबार मात्र करारका कर्मचारीले थाहा पाए। गाउँपालिकाले सात दिनसम्म सो निर्णय लुकाएर राखेको उनीहरू बताउँछन्।&nbsp;</p>\r\n\r\n<p style=\"text-align:justify\">यता गाउँपालिकाका अध्यक्ष कालेन्द्रप्रसाद सिंह राजवंशीले आर्थिक बोझलाई मध्यनजर गरी करार कर्मचारीको सम्झौता नवीकरण नगर्ने निर्णय गरिएको बताए।&nbsp;</p>\r\n\r\n<p style=\"text-align:justify\">कुनै दलीय स्वार्थ वा व्यक्तिगत आवेगमा आएर करारका कर्मचारी ननिकालेको बताउँदै उनले भने, 'आवश्यकता महशुस नभएको पदका कर्मचारी हटाएका हौँ, कार्यपालिका बैठकले थप कर्मचारी मागका लागि लोक सेवा आयोगलाई पत्राचार गर्ने निर्णय गरिसकेको छ।'</p>\r\n\r\n<p style=\"text-align:justify\">आयोगले कर्मचारी नपठाएको खण्डमा गाउँपालिकाले आवश्यकता हेरेर पुनः सूचना निकालेर विधि संवत् कर्मचारी नियुत्ती गर्ने उनले बताए।&nbsp;</p>\r\n\r\n<p style=\"text-align:justify\"><strong>कर्मचारीले बुझाए ध्यानाकर्षणपत्र</strong><br />\r\nगाउँपालिकाले बिना जानकारी करार सेवाका कर्मचारीलाई निकाल्ने निर्णय गरेसँगै असन्तुष्ट बनेका कर्मचारीहरूले आइतबार गाउँपालिकाका अध्यक्ष कालेन्द्रप्रसाद सिंह राजवंशीलाई ध्यानाकर्षणपत्र बुझाएका छन्।&nbsp;</p>\r\n\r\n<p style=\"text-align:justify\">गाउँपालिकाले विभिन्न पदमा १५० जना बढी करारका कर्मचारी नियुक्ति गरेका छन्। त्यसमध्ये केही कर्मचारीहरूको मात्र करार सम्झौता नहुने भनी कार्यपालिकाको बैठकले गरेको निर्णयप्रति असन्तुष्ट बनेका उनीहरूले त्यसप्रति घोर आपत्ति जनाउँदै अध्यक्ष राजवंशी, उपाध्यक्ष नवराज भट्टराई र प्रमुख प्रशासकीय अधिकृत कुमार बस्नेतलाई ध्यानाकर्षणपत्र बुझाएका हुन्।&nbsp;</p>\r\n\r\n<p style=\"text-align:justify\">ध्यानाकर्षण पत्र बुझाउने क्रममा अध्यक्षको कार्यकक्षमा दुवै पक्षबीच चर्काचर्की समेत परेको थियो।&nbsp;</p>\r\n\r\n<p style=\"text-align:justify\">ध्यानाकर्षण पत्रमा भनिएको छ, करार सम्झौता थप नहुने निर्णय गर्दा छनोट आधार के राखियो, कारण के हो रु, आगामी दिनमा उक्त रिक्त पदमा कर्मचारी नियुक्ति गरिन्छ कि गरिँदैन रु, स्थानीय सरकारलाई जस्तोसुकै निर्णय गर्ने अधिकार छ रु प्रमुख प्रशासकीय अधिकृतले निर्णय कार्यान्वयन गर्दा गर्न मिल्ने, नमिल्ने कुरा छलफलमा राखेर आफ्नो राय पेस गर्नु पर्दैन रु कसैसँगको व्यक्तिगत प्रतिसोध राखेर करार सम्झौता भङ्ग गर्न मिल्छ रु यतिका वर्षसम्म यस पालिकामा हाम्रो ऊर्जावान् समय नष्ट भएको कुरा सर्वविदित नै छ। सोबाट हामी लगायत हाम्रो घरपरिवारलाई पर्न गएको क्षतिको मुल्याकंन कसरी गरिन्छ सो सम्बन्धमा जानकारी गराइदिनुहुन सम्बन्धित निकायलाई आग्रह गर्दछौँ।'&nbsp;</p>\r\n\r\n<p style=\"text-align:justify\">यता असिस्टेन्ट सब इन्जिनियर सन्तोष खतिवडाले नवनिर्वाचित जनप्रतिनिधिहरूले राजनीतिक पूर्वग्राही ढङ्गबाट छानिछानी करारको कर्मचारी निकालेको आरोप लगाएका छन्। गाउँपालिकाले नातावाद, कृपावादको आशीर्वादमा करारमा जागिर खाएका कर्मचारीहरु ननिकालेको बताउँदै उनले भने, 'हामीलाई हटाएको पदहरूमा पुनः कर्मचारी नियुत्ती गरे त्यसको परिणाम ठिक हुँदैन।' &nbsp;<br />\r\n&nbsp;</p>"
    },
    "article_208640": {
        "title": "भूराजनीतिक भुमरी",
        "author": "डा. बाबुराम भट्टराई",
        "content": "<p style=\"text-align:justify\">२०७२ सालमा संविधानसभाबाट संघीय लोकतान्त्रिक गणतन्त्रको संविधान जारी गर्‍यौं। नेपालमा एउटा नयाँ राजनीतिक युगको प्रारम्भ भयो। हामीले यही निष्कर्ष निकाल्यौं। त्यही आधारमा अब देशमा लोकतन्त्रका मूल कार्यभार पूरा भएका छन्। केही बाँकी छन्, तिनलाई पूर्णता दिँदै मूलतः देशलाई अब सुशासन र सम्वृद्धितिर लैजानु पर्छ। हामीले यही एउटा मुख्य भाष्य निर्माण गर्‍यौं। त्यसका निम्ति मूल मुद्दा संघीयता, सुशासन, सम्वृद्धि र समाजवाद भनेर एउटा वैचारिक संश्लेषण पनि गर्‍यौं। त्यसका निम्ति नेपाल जस्तो देश, जो एकदम अल्पविकसित छ, त्यसमा न त शास्त्रीय पुँजीवादले काम दिन्छ, न त एकदलीय साम्यवादी मोडलले काम गर्छ। त्यसैले यसका निम्ति अब हामीले समावेशी र सहभागितामूलक लोकतन्त्रमा आधारित समाजवादी व्यवस्था आवश्यक हुन्छ भन्ने बैचारिक धरातल निर्माण गर्‍यौं।</p>\r\n\r\n<p style=\"text-align:justify\">यसै क्रममा एउटा वैकल्पिक शक्ति अर्थात् नयाँ शक्ति निर्माण गरेका थियौं। हो यही गर्ने क्रममा नै हामीले विभिन्न शक्तिसँग जोडिँदै वैकल्पिक शक्ति निर्माण गर्ने अभ्यास गर्‍यौं। यही सिलसिलामा नयाँ शक्ति, समाजवादी पार्टी हुँदै जनता समाजवादी पार्टी बनेको थियो। तर जनता समाजवादी पार्टी बन्ने क्रममा हिजोका मधेश केन्द्रित जुन दलहरू थिए, तिनका मुद्दा पनि हाम्रा साझा मुद्दा भए। त्यसैले सहकार्य गरौं भनेर एकता त गर्‍यौं तर त्यो गर्ने क्रममा हाम्रा केही अन्तर रहेछन्। हामी हिमाल, पहाड, तराई जोड्ने एउटा राष्ट्रिय चरित्रको पार्टी बनाउने लक्ष्यका साथ अघि बढ्यौं। तर, उहाँहरू अत्यन्त क्षेत्रीय, संकीर्ण र केही हदसम्म जातिवादी ढोंगको सोचबाट ग्रसित हुनुहुँदो रहेछ। यसबिच त्यही बिषयमा हाम्रो बहश र छलफल चल्यो। उहाँहरूलाई सकेसम्म बुझाउने र रुपान्तरण गर्ने प्रयत्न गर्‍यौं। तर&nbsp;यहाँसम्म आइपुग्दा उहाँहरू आफ्नै क्षेत्रीयतावादी सामान्य संकीर्ण सोचमै केन्द्रीत रहेको पायौं।</p>\r\n\r\n<p style=\"text-align:justify\">यस्तो अबस्थामा देशको वैकल्पिक शक्ति निर्माण गर्ने हाम्रो योजना पूरा हुँदैन भनेर अहिले पार्टी पुनर्निर्माण गर्ने क्रममा लागेका छौं। यसमा कुनै व्यक्तिगत झैझगडाको बिषय होइन, समग्र विचार र राजनीतिको मुल मुद्दा नमिलेको मात्र हो। यसलाई फुट पनि नभनौं, एकठाउँमा जोडिएर सहकार्य गर्न खोजेका थियौं। तर, क्षेत्रीयतावादी सोच र राष्ट्रिय पार्टी बनाउने सोचबिच बेमेल भयो। त्यसपछि हामी फेरि आआफ्नो ढंगले अगाडि बढ्ने सोच बनाएका हौं। जे होस्, नयाँ ढंगले जुन लक्ष्यमा अघि&nbsp;बढ्यौं, त्यसमै छौं। संघीयता, सुशासन, संवृद्धि र समाजवादको लक्ष्य कायमै छ। कांग्रेस र कम्युनिष्ट पार्टीको बिकल्पमा नयाँ लोकतन्त्रमा आधारित एउटा समाजवादी शक्ति बनाउने&nbsp;लक्ष्यमै अगाडि बढ्छौं।</p>\r\n\r\n<p style=\"text-align:justify\">६०–७० बर्ष पुराना पार्टीहरूसित अनि ३०–४० बर्ष पुराना पार्टीहरूसित प्रतिस्पर्धा गर्नुपर्ने छ। तर, हामी नयाँ निर्माण गर्ने क्रममा छौं। यस्ता हन्डर र ठक्करलाई प्रयोग गर्दै अगाडि बढ्नुपर्छ। भौतिक विज्ञानमा प्रयोगशालाबाट परीक्षण गरेर फ्याक्ट्रीमा लगेर प्रयोग गरेपछि मात्र पुष्टि हुन्छ। भनेझैं समाजविज्ञान पनि जुन सिद्धान्त र परिकल्पना हामी गर्छौं, त्यसलाई व्यवहार र जनतामा लगेर जोड्नुपर्छ। पटक–पटकका प्रयोगहरूबाट नै यसको विकास हुन्छ। नयाँ बैकल्पिक शक्ति निर्माणको यी हाम्रा प्रयोगहरू हुन्। कुनै सफल हुन्छन्, कुनै असफल। त्यसैले यो पनि मधेशकेन्द्रित दललाई पनि एउटा राष्ट्रिय मूल प्रवाहमा&nbsp;ल्याउने प्रयत्न थियो, त्योचाहिँ उहाँहरूको फरक चिन्तनका कारण सफल नभएको मात्रै हो। तर, राष्ट्रिय वैकल्पिक शक्ति बनाउने मूल मुद्दाअनुसार नै हामी अघि बढ्ने छौं।</p>\r\n\r\n<p style=\"text-align:justify\">हामी वैकल्पिक नयाँ पार्टी नै बनाउँछौं। कुनै पनि पुराना पार्टीहरूमा गएर मर्ज हुने त अब परिकल्पना गर्नै सक्दैनौं, त्यो त विकल्प हुँदै हुँदैन। तर, यति हुँदाहुँदै पनि यदि पुराना पार्टीहरू पनि रुपान्तरित भएर नयाँ ढंगले अगाडि आउँछन् भने नयाँ वैकल्पिक समाजवादी केन्द्र, समाजवादी धार निर्माण गर्ने लक्ष्यमा जोडिन सकिन्छ। पुराना कम्युनिष्ट पार्टीहरू जुन हिजो एउटा खास सन्दर्भमा तिनको निर्माण भयो र पछि एमाले, माओवादी र अन्य साना दल छन्, तिनको पनि त्यही रुपको अस्तित्व लामो रुपमा रहन सक्दैन। तिनीहरू पनि कि त समाजवादी&nbsp;पार्टीमा रुपान्तरित हुनुपर्छ वा नयाँ समाजवादी केन्द्रतिर तिनीहरू आउनुपर्छ। नत्र कम्युनिष्ट पार्टीकै रुपमा धेरै लामो समयसम्म रहन सक्छन् जस्तो लाग्दैन।</p>\r\n\r\n<p style=\"text-align:justify\">त्यसकारण उहाँहरू रुपान्तरण भएर आउनु भयो भने साझा समाजवादी केन्द्र बन्न सक्छ। त्यो प्रयत्न मैले पोहोर सालदेखि गरेको पनि हो। विभिन्न चरणमा वार्ताहरू भएका पनि हुन्। तर समाजवादी केन्द्र बनिहाल्ने सम्भावना त देख्दिनँ। चुनावी गणितमा अल्झिरहने अरु दलहरू, जो कम्युनिष्ट ब्रान्ड नाम छ त्यतातर्फ जनताको अलिअलि आकर्षण र अलिअलि भ्रम छ। त्यसबाट मुक्त भएर उहाँहरू सैद्धान्तिक रुपमा समाजवादी केन्द्र बनाउन आउनुहुन्छ भने सोच्न सकिन्छ। उपयुक्त पनि हुन्छ, देशको हितमा नै हुन्छ। उहाँहरू तत्कालै त्यसरी आउनु हुन्न। त्यसै भएकाले नयाँ ढंगले नयाँ वैकल्पिक समाजवादी धार निर्माण गर्ने शक्तिहरू मिलेर अगाडि जाने तयारी गरेका छौं।</p>\r\n\r\n<p style=\"text-align:justify\"><kbd>देशभित्र पनि राज्यस्रोत दोहन गर्ने चरित्र राजनीतिक दलका नेताहरूको बन्दै गएको छ। भ्रष्टाचार चरमचुलीमा छ। सीमित केही बिचौलियाले नै चलखेल गरिराखेको अवस्था छ।</kbd></p>\r\n\r\n<p style=\"text-align:justify\">आवश्यकताअनुसार चुनावी तालमेल, सहकार्य त जोसित पनि हुनसक्छ। अर्थात्, कांग्रेस, एमाले, माओवादी जोसित पनि हुनसक्छ। तर तत्काल पुरानै पार्टीसित मर्ज भएर जाने त सम्भावना छैन। विभिन्न समूह एक ठाउँमा आएको न हो। आन्तरिक ध्रुवीकरण त होला, तर हाम्रो मूल संरचना जुन हिजो पनि थियो त्यो त देशव्यापी रुपमा छँदैछ। गठबन्धनको सरकार त एउटा विशिष्ट अबस्थामा बनेको हो। तर स्थानीय चुनावको गठबन्धनले के देखायो भने त्यो त्यति कामकाजी बनेन। विशुद्ध गणितीय आधारमा मात्र यो बन्यो। वैचारिक, राजनीतिक कार्यक्रम त्यति देखा परेन। त्यसो भएको हुँदा आउँदो निर्वाचनसम्म गठबन्धन यही रुपमा रहिरहन्छ जस्तो लाग्दैन। हामीचाहिँ&nbsp;चुनावका लागि मात्र भनेर होइन कि पार्टीको मूल सिद्धान्त समाजवादी धार निर्माणमा लाग्छौं। त्यसपछि आवश्यकता र औचित्यताका आधारमा चुनावी तालमेल गर्छौं।</p>\r\n\r\n<p style=\"text-align:justify\">देशको अत्यन्त गम्भीर अबस्था भएकाले नै हामीले वैकल्पिक राजनीतिक शक्ति निर्माण गरेका हौं। औपचारिक रुपमा संघीय लोकतान्त्रिक गणतन्त्र मुलुकमा घोषणा त भयो तर त्यसको ठिक ढंगले कार्यान्वयन भएन। खासगरी हिजोका आन्दोलनकारी शक्तिहरूको नेतृत्वमा मुलुक चलेको भए ठिक ढंगले कार्यान्वयन हुन्थ्यो। लोकतन्त्र नै ठिक ढंगले चल्न सकेको छैन। यो न त हिजोको संसदीय लोकतन्त्र हो, न त नयाँ प्रकारको लोकतन्त्र। बिचको ‘खिचडी लोकतन्त्र’ भएको छ। त्यसैले प्रत्यक्ष निर्वाचित कार्यकारी राष्ट्रपति प्रणाली र पूर्ण समानुपातिक संसद् हुनुपर्छ। व्यवहारले त्यही पुष्टि गरेको देख्छु।</p>\r\n\r\n<p style=\"text-align:justify\">सरकार बन्ने र गिर्ने जुन खेल भइराखेको छ, त्यसमा अहिलेको संसद् चुनिने र संसद्ले प्रधानमन्त्री र राष्ट्रपति चुन्ने पद्धतिकै कारण मुलुकमा स्थिरता नआएको हो। &nbsp;यसले गर्दा लोकतन्त्र पनि संकटमा परेको छ। अर्को कुरा, आर्थिक रुपमा देशको जुन संरचना हो त्यो कृषिप्रधान अर्थतन्त्र हो। निर्वाहमुखी कृषिको बाहुल्य भएको जुन अर्थतन्त्र छ, त्यसले मुलुकमा प्रत्येक बर्ष चार लाखभन्दा बढी बजार आउने श्रमशक्तिलाई रोजगार दिन असफल हुन्छ। यस्तो अर्थतन्त्रले झन्डै ८० लाख युवा रोजगारीका लागि विदेश पलायन हुनुपर्ने अबस्था छ। यसले गम्भीर संकट देखाउँछ।<img alt=\"\" src=\"https://bg.annapurnapost.com/uploads/media/kutniti-bidesh_20220717091419.jpg\" title=\"\" /></p>\r\n\r\n<p style=\"text-align:justify\">व्यापार घाटा प्रत्येक बर्ष १५ खर्बभन्दा धेरै देखिएको छ। १९ खर्बभन्दा धेरै विदेशी ऋण भइसक्यो। तरलताको अभाव निरन्तर छ। मुद्रास्फिति त्यही ढंगले चुलिँदो छ। मुद्राको दर पनि अहिलेसम्मकै सबैभन्दा गिरेको अबस्था छ। सबै हिसाबले अर्थतन्त्र गम्भीर ढंगले संकटमा छ। श्रीलंका दक्षिण एशियाको सबैभन्दा विकसित देश हो। एकअर्थमा पुँजीवादी विकासको चरणमा प्रवेश गरिसकेको मुलुक हो श्रीलंका। त्यहाँको संकट उच्चस्तरको विकासको एउटा संकट हो। तर, नेपाली त्यो चरणमा पुगेका छैनौं। नेपाल संसारकै अल्पविकसित मुलुकमध्येको एक हो। यसको जुनखालको परनिर्भरता छ, विदेशी ऋणहरूमा डुब्दै गएको अबस्था छ। व्यापार घाटा पनि चुलिँदै गएको छ। चीन र भारतको बीचमा पराधिन अर्थतन्त्र भएको अबस्था छ। योचाहिँ प्रकारान्तरले श्रीलंकाको संकटसित मिल्दोजुल्दो प्रकृतिको छ। त्यसो भएकाले विकासको चरणको विशेषता फरक भए पनि संकटका सूचकहरू करिब करिब मिल्दाजुल्दा छन्।</p>\r\n\r\n<p style=\"text-align:justify\"><kbd>सन्तुलित ढंगले हामीले सबैसँग असंलग्न नीतिको आधारमा सम्बन्ध राख्नुको साटो दल र नेताहरूले आफ्नो सत्ता स्वार्थका निम्ति कहिले कुनै शक्तिसँग ढल्कने, कहिले कुनै शक्तिसँग ढल्किने जुन प्रवृत्ति छ, यो अत्यन्तै खतरनाक छ। सतहमा त्यति धेरै नदेखिए पनि मलाई लाग्छ भित्रि रुपमा देशलाई गम्भीर संकटतिर लाँदै छ भन्ने मलाई लाग्छ।</kbd></p>\r\n\r\n<p style=\"text-align:justify\">त्यसैले अहिल्यै त नभनौं, तर बेलैमा यस अबस्थालाई हस्तक्षेप गरिएन भने सुधारको दिशामा गएन भने छिट्टै वा केही बर्षपछि देश श्रीलंकाको दिशामा जान सक्छ। देश यसरी गुज्रिरहेका बेला अर्थमन्त्रीले बजेट ल्याउने बेला जुन हर्कत देखाउनु भयो, त्यो नेपालको अर्थतन्त्रको ठूलो संकटको एउटा परिचायक हो। देशमा उत्पादनमुखी अर्थतन्त्रभन्दा बिचौलियामुखी अर्थतन्त्र भएको छ। त्यसले यो संकट आएको हो। हाम्रो अर्थतन्त्र नै श्रम बेचेर विदेशी बस्तु आयात गर्ने अबस्थामा छ। देशभित्र पनि राज्यस्रोत दोहन गर्ने चरित्र राजनीतिक दलका नेताहरूको बन्दै गएको छ। भ्रष्टाचार चरमचुलीमा छ। सीमित केही बिचौलियाले नै चलखेल गरिराखेको अबस्था छ। बजेट ल्याउने बेला&nbsp;अर्थमन्त्रीले गरेको त्यो हर्कत, त्यसकै प्रतिविम्वन हो। टिप अफ द आइसबर्ग भन्छन् नि लुकेको आइसबर्गको टुप्पो देखिएको जस्तो रुपमा यो घटना देखिएको हो।</p>\r\n\r\n<p style=\"text-align:justify\">भ्रष्टाचार र अनियमितता, आसेपासे, पुँजीवाद, जसलाई क्रोनिक्यापिटलिज्म भनिन्छ, त्यसैको रोगले हाम्रो अर्थतन्त्त ग्रस्त छ। त्यसैले अर्थमन्त्री प्रकरण धेरै गम्भीर छ। बिगतदेखि नै यत्रा भ्रष्टाचारका घटना भइरहेका छन्, कांग्रेसको पालाका लाउडा काण्ड, एमालेको पालाका यति ओम्नी हुँदै बुढीगण्डकी र अहिलेका गठबन्धन सरकारसम्म आइपुग्दा भएका काण्डहरू हुन्। सबै ठूला दल र तिनका आसेपासेहरू मुछिएका छन्। भ्रष्टाचार छानबिन समिति जे जति बने पनि सबैलाई ठूला दलले बचाउँदै आएका छन्। बचाउँछन्। योचाहिँ धेरै दुःखद् कुरा छ। तेस्रो, भूराजनीतिको पाटो हो। खासगरी हालसालै पनि छिमेकीको दौडधुप र महाशक्ति अमेरिका पदाधिकारीका दौडधुपलाई लिन सकिन्छ। यस्तो अबस्थामा हाम्रा नेता देशमुखी हुनुभन्दा पनि कोही उत्तरमुखी, कोही दक्षिमुखी, कोही पश्चिममुखी हुने जुन प्रवृत्ति छ, त्यसले आगामि दिनमा देशमा भूराजनीतिक संकटको भूमरीमा देश पर्ने खतरा देखेको छु।</p>\r\n\r\n<p style=\"text-align:justify\">सन्तुलित ढंगले हामीले सबैसँग असंलग्न नीतिको आधारमा सम्बन्ध राख्नुको साटो दल र नेताहरूले आफ्नो सत्ता स्वार्थका निम्ति कहिले कुनै शक्तिसँग ढल्कने, कहिले कुनै शक्तिसँग ढल्किने जुन प्रवृत्ति छ, यो अत्यन्तै खतरनाक छ। सतहमा त्यति धेरै नदेखिए पनि मलाई लाग्छ भित्रि रुपमा देशलाई गम्भीर संकटतिर लाँदै छ भन्ने मलाई लाग्छ। चीन पहिलो अर्थतन्त्र बन्दैछ, अमेरिका दोस्रो अर्थतन्त्र बन्दैछ, भारत तेस्रो अर्थतन्त्र बन्दैछ भन्ने जुन प्रक्षेपण गरिन्छ। यस्तो अबस्थामा उनीहरूबिच पुँजीको बजार नियन्त्रण गर्ने प्रवृत्ति स्वतः हुन्छ। त्यसले यही क्षेत्रमा नयाँ शीतयुद्धको लहर मडारिने त प्रष्टै छ। त्यसले नेपाल पनि हिमाली शृंखलाको बीचमा परेको हुनाले स्वतः नयाँ राजनीतिक द्वन्द्व र शितयुद्धको भूमरीमा पर्छ।</p>\r\n\r\n<p style=\"text-align:justify\">यस विषयलाई बेलैमा बुझेर दलीय र नेताको स्वार्थअनुरुप विदेश नीति बनाउनुको सट्टा राष्ट्रिय हितमा विदेश नीति बनाउनु पर्छ। त्यसैले हामीले कतै ढल्किएर होइन, राष्ट्रिय हितलाई केन्द्रमा राखेर एउटा साझा विदेश नीति बनाउनु पर्छ। शीतयुद्धको खतरा जुन मडारिरहेको छ । नयाँ सन्दर्भमा शान्ति क्षेत्रको प्रस्ताव अगाडि सारेर अन्तर्राष्ट्रिय रुपमा मान्यता दिलाउनुपर्छ। त्यसो गर्न सकियो भने नेपालको तटस्थता र सार्वभौमसत्ता जगेर्ना हुनेछ। तर, आफ्नै स्वार्थमा लागेर कहिले कता ढल्कने, कहिले कता ढल्कने प्रवृत्ति रहिरह्यो भने देश गम्भीर संकटमा फस्न&nbsp;खासै समय लाग्दैन।</p>\r\n\r\n<p style=\"text-align:justify\"><em><strong>जनता समाजवादी पार्टी (जसपा) का संघीय परिषद् अध्यक्ष डा. भट्टराई पूर्वप्रधानमन्त्री हुन्। जसपा अध्यक्ष उपेन्द्र यादव पक्षले भने उनलाई पदमुक्त गर्ने निर्णय गरेको छ।</strong></em></p>"
    },
    "article_208580": {
        "title": "गुराँस गाउँपालिकाले भन्यो, 'करार कर्मचारीको आन्दोलनलाई राजनीतिकरण गरियो'",
        "author": "हिक्मतबहादुर नेपाली",
        "content": "<p style=\"text-align: justify;\"><strong>दैलेख :</strong> गुराँस गाउँपालिकाले गरेको करार कर्मचारीको म्याद थप नगर्ने निर्णयविरुद्ध करार कर्मचारीहरू आन्दोलनमा उत्रिए।&nbsp;शुक्रबार दिनभर गुराँस गाउँपालिका तनावग्रस्त बन्यो। कर्मचारीहरूको शान्तिपूर्ण आन्दोलनले झडपकै स्थिती बन्यो।&nbsp;</p>\r\n\r\n<p style=\"text-align: justify;\">आन्दोलित कर्मचारी र प्रहरीबीचको झडपमा १० जना बढी घाइते भएका छन्।&nbsp;</p>\r\n\r\n<p style=\"text-align: justify;\">जिल्ला प्रहरी कार्यालय दैलेखका डिएसपी भुवनेश्वरप्रसाद शाहले ६ जना नेपाल प्रहरी, दुई जना शसस्त्र प्रहरी र दुई जना आन्दोलनकारीसहित १० जना घाइते भएको बताए। घाइतेहरूको सुर्खेतस्थित कर्णाली प्रदेश अस्पतालमा उपचार भइरहेको छ।</p>\r\n\r\n<p style=\"text-align: justify;\">प्रहरीले लाठी चार्ज गरेपछि आन्दोलित कर्मचारीहरूले समेत ढुंगामुढा प्रहार गरेका थिए। आन्दोलन उग्र बन्दै गएपछि प्रहरीले गोली चलाएको स्थानीय प्रत्यक्षदर्शीहरूले बताएका छन्।&nbsp;</p>\r\n\r\n<p style=\"text-align: justify;\">शुक्रबार बेलुका भएको आन्दोलनका क्रममा प्रहरीले गोली चलाउँदा दुई जनालाई लागेको छ। गोली लागेर घाईते हुनेमा भवानीप्रसाद भट्टराई र बखत खत्री छन्।&nbsp;</p>\r\n\r\n<p style=\"text-align: justify;\">आन्दोलनमा सहभागीहरू उग्र बनेपछि प्रहरीले गोली चलाएको डीएसपी शाहले बताए।&nbsp;</p>\r\n\r\n<p style=\"text-align: justify;\">आन्दोलनकारीले गाउँपालिकाको विभिन्न संरचना तोडफोड गरेका छन्। गाउँपालिकामा कार्यरत करार कर्मचारीहरूको करार सम्झौताको म्याद थप हुनुपर्ने भन्दै कर्मचारीहरू आन्दोलनमा उत्रिएका थिए।&nbsp;</p>\r\n\r\n<p style=\"text-align: justify;\">गाउँपालिकाले भने करार कर्मचारीहरूको शान्तिपूर्ण आन्दोलनलाई राजनीतिकरण गरिएको जनाएको छ।&nbsp;</p>\r\n\r\n<p style=\"text-align: justify;\">गाउँपालिकाका अध्यक्ष टोपबहादुर बिसीद्वारा जारी विज्ञप्तीमा कर्मचारीहरूले आफ्ना मागहरू विधिवत् ढंगबाट राखेको र कर्मचारीहरूको मागलाई कसरी सम्बोधन गर्न सकिन्छ भनेर छलफल हुँदाहुँदै राजनीतिकरण गरिएको उल्लेख छ।&nbsp;</p>\r\n\r\n<p style=\"text-align: justify;\">विज्ञप्तीमा भनिएको छ, 'कर्मचारीहरूमो माग कसरी पूरा गर्न सकिन्छ भनेर गाउँपालिका अध्यक्ष, उपाध्यक्ष, प्रमुख प्रशासकीय अधिकृत, सहायक प्रमुख जिल्ला अधिकारीसहितको टोलीको छलफल भई सहमती भईसकेको अवस्थामा करार कर्मचारीहरूको मागलाई राजनीतिकरण गरि शान्तिपूर्ण वातावरणलाई थप उत्तेजित बनाइयो।'&nbsp;</p>\r\n\r\n<p style=\"text-align: justify;\">हालै सम्पन्न स्थानीय तह निर्वाचनको प्रतिशोध साध्न नेपाली कांग्रेस दैलेखका सचिव एवं गाउँपालिकाका पूर्व अध्यक्ष खेमराज ओली, काँग्रेस दैलेखका पूर्व सभापति कृष्णकुमार विसीलगायतको नेतृत्वमा गाउँपालिकाको सम्पती तोडफोड र अत्यावश्यक सेवालाई प्रभावित पारेको अध्यक्ष बिसीद्वारा जारी विज्ञप्तीमा उल्लेख छ।&nbsp;</p>\r\n\r\n<p style=\"text-align: justify;\">गाउँपालिकामा कार्यरत कर्मचारीको करार सम्झौता पालिकाको कार्यबोझ, राजश्व क्षमता, खर्चको आकार, स्थानीय आवश्यकता, सेवा करारमा नियुक्त कर्मचारीहरूको कार्य सम्पादन सन्तोषजनक नभएको र कर्मचारी समायोजन तथा लोकसेवा आयोगबाट समेत स्थायी कर्मचारीहरू सिफारिस भई रिक्त दरबन्दीमा स्थायी पदपुर्ती भईसकेको र केहि हुने क्रममा रहेका कारण नवीकरण गर्न नसकिने निर्णय गरिएको अध्यक्षद्धारा जारी विज्ञप्तीमा उल्लेख छ।&nbsp;</p>\r\n\r\n<p style=\"text-align: justify;\"><br />\r\n&nbsp;</p>"
    },
    "article_208459": {
        "title": "'राजनीतिक स्वार्थ पूरा गर्न नागरिकता खुकुलो पार्न खोजिदैछ'",
        "author": "अन्नपूर्ण",
        "content": "<p><strong>काठमाडौंः</strong> सांसद गंगा चौधरीले नागरिकता कठोर बनाउनुपर्ने बताएकी छन् ।</p>\r\n\r\n<p>संसदमा नागरिकता विधेयकमाथि छलफलमा भाग लिँदै सांसद चौधरीले राजनीतिक अभिष्ट पूरा गर्न नागरिकता खुकुलो पार्न खोजिएको भन्दै &nbsp;आपत्ती जनाइन्।</p>\r\n\r\n<p>उनले भनिन्, 'नागरिकता कठोर बनाउनुपर्छ । राजनीतिक अभिष्ट पूरा गर्न नागरिकता खुकुलो पार्न खोजिदैछ । देश फिजीकरण नगराऔं । नागरिकता कठोर बनाऔं । वैवाहिक अंगीकृतबाट जन्मिएका छोराछोरीलाई नागरिकताबाट बञ्चित नगराऔं । ’</p>\r\n\r\n<p>वैवाहिक अंगिकृत नागरिकलाई नेपाल प्रवेश गर्ने वित्तिकै नागरिकता दिन नहुने उनको भनाइ छ।<br />\r\n&nbsp;</p>"
    },
    "article_208091": {
        "title": "नेपालमा आर्थिक संकट, राजनीतिक खिचातानी",
        "author": "सुरेन्द्र काफ्ले/तुलसी सुवेदी",
        "content": "<p style=\"text-align: justify;\"><strong>काठमाडौं :</strong> चरम आर्थिक–राजनीतिक संकटले जसरी श्रीलंकाको सत्ता नै धरमराइरहेको छ उसरी नै नेपालको पनि स्थिति खराब बाटोमा छ। अर्थतन्त्रका परिसूचकहरू नकारात्मक छन्। जसले हाम्रो आर्थिक अवस्था चौपट हुँदै गएको देखाउँछन्। तर, सरकार कुनै समस्या नभएझैं गरी बसेकामा अर्थविद्हरू चिन्तामा छन्।</p>\r\n\r\n<p style=\"text-align: justify;\">अन्तर्राष्ट्रिय अर्थतन्त्र जोखिममा परेका बेला सरकार सतर्क हुन नसकेको अर्थविद् डा. चन्द्रमणि अधिकारी बताउँछन्। ‘अर्थतन्त्र संकटको डिलमा पुगिसक्दा पनि आर्थिक विषयमा गम्भीरता देखिएको छैन’, डा. अधिकारी भन्छन्, ‘आर्थिक संकटलाई अनुमान र आकलन गर्न नसक्नु दुःखद हो।’</p>\r\n\r\n<p style=\"text-align: justify;\">नेपाल राष्ट्र बैंकका पूर्वकार्यकारी निर्देशक नरबहादुर थापा मौद्रिक नीतिले अर्थतन्त्र कस्न नसके झन् संकटमा पर्ने बताउँछन्। ‘अर्थतन्त्रका सूचकमा सुधार नगरी एकल ब्याजदरको नारा घन्काइएको छ’, थापा भन्छन्, ‘मौद्रिक नीतिले उक्त नारालाई साथ दियो भने २–३ महिनामै अर्थतन्त्र धराशायी हुन्छ।’&nbsp;</p>\r\n\r\n<p style=\"text-align: justify;\">खासगरी हाम्रो बजेट नै सेटिङमा बन्ने गरेको छ। विदेशी विनियम सञ्चिति झन्–झन् घट्दो छ। व्यापारघाटा उच्च छ। आयात बढेको बढ्यै छ। रेमिट्यान्स आप्रवाह बढ्न सकेको छैन। तर, सरकारले चकलेट, रजनीगन्धा, गुट्खालगायत वस्तु ल्याउन छुट दिइरहेकै छ। सरकारले पुँजीगत खर्च ५० प्रतिशत पनि गर्न सकेको छैन।&nbsp;</p>\r\n\r\n<p style=\"text-align: justify;\">राजनीतिक खिचातानी उस्तै छ। नेताहरू माफिया, बिचौलियाको घेराबन्दीमा परेका छन्। भ्रष्टाचारले जरो गाडेको छ। चरम महँगी छ। कर्मचारी सरुवा, बढुवामा अनेक विकृति छन्। राजनीतिक हिसाबले लोकतन्त्र, गणतन्त्र, संघीयतामाथि नै धावा बोल्न थालेका छन्। मुलुकमा चरम अराजकता छ। श्रीलंका फसेको मुख्य रूपमा चिनियाँ ऋणले हो। हामीकहाँ पनि चीनको ऋणको मात्रा&nbsp;</p>\r\n\r\n<p style=\"text-align: justify;\">बढ्दो छ। मुलुकको शोधनान्तर घाटा ऋणात्मक छ। मुलुक ऋणमा डुबेको छ। परनिर्भरता यति&nbsp;छ कि आयातबिना जीवन निर्वाह नै हुन सक्ने अवस्था छैन। &nbsp;<br />\r\nपरराष्ट्रविद् डा. खड्ग केसी नेपाल यही बाटोमा अगाडि बढ्दै गए श्रीलंकाको अवस्थामा पुग्न सक्ने आंशका गर्छन्। ‘हामी अहिले जुन बाटोमा छौं त्यसमा सुधार नभए ढिलो–चाँडो श्रीलंकाकै अवस्थामा पुग्न कसैले रोक्न सक्दैन’, त्रिविको अन्तर्राष्ट्रिय सम्बन्ध तथा कूटनीति विभाग प्रमुखसमेत रहेका डा.&nbsp;केसी भन्छन्।&nbsp;</p>\r\n\r\n<p style=\"text-align: justify;\">उनका अनुसार श्रीलंका त नेपालभन्दा धेरै उन्नत हो। लोकतन्त्र, आर्थिक, भौतिक पूर्वाधार, अन्तर्राष्ट्रिय परिस्थिति, पश्चिमा मुलुकसँग सम्बन्ध, विकास र समृद्धको हिसाबले राम्रो मुलुक हो। ‘राजनीतिक नेतृत्व अनुत्तरदायी र अपारदर्शी शासन शैलीले यो अवस्था पुगेको हो।&nbsp;</p>\r\n\r\n<p style=\"text-align: justify;\">द्वन्द्वोत्तर (पोष्टवार)पछि पुनर्निर्माणका लागि भन्दै लोकप्रियताका नाममा श्रीलंकाले अन्तर्राष्ट्रिय दातृ राष्ट्रबाट ठूलो परिमाणमा ऋण र अनुदान लियो’, उनी भन्छन्, ‘त्यो ऋण र अनुदान चरम दुरुपयोग गरियो। भ्रष्टाचार, बेतिथिले अर्थतन्त्र जर्जर भयो। जसले गर्दा जनतामा चरम असन्तुष्टि भयो। यो अवस्था सिर्जना भयो।’&nbsp;</p>\r\n\r\n<p style=\"text-align: justify;\">उनी नेपालमा निर्वाचनमार्फत अनुत्तरदायी र अपारदर्शी नेतृत्वलाई पाखा लगाउनुपर्ने बताउँछन्। यही नेतृत्व आए ढिलो–चाँडो नेपालमा श्रीलंकाको अवस्था आउने आकलन डा. केसी गर्छन्। उनी नेपालको राजनीतिक नेतृत्वलाई श्रीलंकाबाट पाठ सिक्न पनि सुझाव दिन्छन्।&nbsp;</p>\r\n\r\n<p style=\"text-align: justify;\">पूर्वराजदूत एवं कांग्रेस नेता दीपकुमार उपाध्याय २०६२।६३ को आन्दोलनपछि इमान्दारी,&nbsp;सदाचार, नैतिकतामा ह्रास आएको बताउँछन्। ‘भ्रष्टाचार, बेतिथि, भयावह हँुदै गएको छ। जनताको नेताको प्रतिविश्वसनीयता घट्दै गएको छ’,&nbsp;उनी भन्छन्। &nbsp;</p>\r\n\r\n<p style=\"text-align: justify;\">उनले भने, ‘श्रीलंका त हामीभन्दा धेरै बलियो देश हो, त्यो त आज त्यो अवस्था पुग्यो, हाम्रो अर्थतन्त्रको अवस्था दयनीय छ ।’ जनतामा यस्तै निराशा, वितृष्णा बढ्दै गए धैर्यको बाँध टुट्न सक्ने उनी बताउँछन्। कांग्रेस पनि यसको हिस्सेदार भएको उनी स्वीकार गर्छन्। ‘केपी शर्मा ओलीको सरकारले गलत गर्‍यो भनेर हटाइयो। तर, अहिले हाम्रै पार्टीको नेतृत्वमा रहेको सरकार त्योभन्दा कम भएन’, उनी भन्छन्, ‘दातृ राष्ट्रबाट ऋण लिएर दुरुपयोग यहाँ पनि यस्तै छ। युक्रेन युद्धले पनि यस्तै असर गरेको छ। यदि यस्तै भएमा जनताको धैर्यताको बाँध नफुट्ला भन्न सकिन्न।’ &nbsp;</p>\r\n\r\n<p style=\"text-align: justify;\">परराष्ट्र मामिलाका जानकार रतन भण्डारी भ्रष्टाचार, कुशासन, नातावाद, कृपावाद र परिवारवादले श्रीलंका यो दुर्गति भएको बताउँछन्। भन्छन्, ‘श्रीलंका जुन रोगले थला पर्‍यो, त्यो रोग हामीकहाँ अझ बढी छ। सिंगापुरले &nbsp;स्वतन्त्र हुँदा १० वर्षमा श्रीलंकाजस्तो हुने लक्ष्य राखेको थियो। तर, आज सिंगापुर कहाँ पुग्यो र श्रीलंकाको अवस्था कस्तो छ।’</p>\r\n\r\n<p style=\"text-align: justify;\">पूर्वअर्थसचिव कृष्णहरि बास्कोटा भने नेपालको अर्थतन्त्र श्रीलंकाको बाटोतर्फ लक्षित नभएको बताउँछन्। ‘समष्टिगत अर्थतन्त्रका सूचक डरलाग्दो छैन’, बास्कोटा भन्छन्, ‘अघिल्लो वर्षको तुलनामा खस्किएको छ।’<br />\r\nगत वर्ष १६ खर्बको आयात भएकोमा अहिले १९ खर्ब पुगेको छ। सरकारले आयातमा कडाइ गर्न सकेको छैन। नेपाललाई आवश्यक नपर्ने वस्तु रोक्न सरकारले चासो नदेखाएको पूर्वअर्थसचिव बास्कोटा बताउँछन्। &nbsp;‘आयात निकै बढेकाले केही वस्तुको आयात तुरुन्तै रोक्नै पर्छ’, बास्कोटा भन्छन्, ‘नत्र हामी श्रीलंकाकै बाटोमा जान सक्छौं।’</p>\r\n\r\n<p style=\"text-align: justify;\">कृषिजन्य वस्तुको आयात पूर्णरूपमा रोक्ने गरी कदम चाल्नुपर्ने उनी बताउँछन्। ‘उत्पादनमा जोड दिन सके कृषिजन्य वस्तुमा सजिलै आत्मनिर्भर हुन सकिन्छ’, उनी भन्छन्, ‘फलफूलमा केही वर्ष लागे पनि खाद्यान्न तथा तरकारीको आयात पूर्णरूपमा रोक्न सकिन्छ।’&nbsp;</p>\r\n\r\n<p style=\"text-align: justify;\">आयातको तुलनामा निर्यात न्यून छ। यद्यपि, निर्यातकोे हिस्सा बढे पनि उत्पादन बढ्न नसक्दा व्यापारघाटा चुलिँदै गएको छ। निकासीमा विविधीकरण गर्दै जानुपर्ने बास्कोटा बताउँछन्। &nbsp;नीतिगत कुरामा हस्तक्षेप गर्र्नै पर्ने अर्थविद् अधिकारी बताउँछन्। ‘आर्थिक र वित्त नीतिलाई सहयोग पुग्ने मौद्रिक नीति नआएमा संकट आउन सक्छ’, अधिकारी भन्छन्, ‘लगानीयोग्य पुँजीको अभाव रहेकाले निकै सचेत रहनुपर्ने अवस्था छ।’ कोभिडले घाइते पारेको अर्थतन्त्र रूस–युक्तेन युद्धका कारण नेपालसहित विश्वका अधिकांश देशमा असर पुर्‍याएको छ।&nbsp;</p>\r\n\r\n<p style=\"text-align: justify;\">विश्व बैंकले विश्वको आर्थिक वृद्धिदर ५ प्रतिशतभन्दा बढी प्रक्षेपण गरेकोमा २.९ प्रतिशतमा झारिसकेको छ। यसले विश्वकै अर्थतन्त्र चुनौतीमा रहेको देखाउँछ। अर्थविद् अधिकारी अमेरिका आर्थिक मन्दीमा गए तेल घटेर आउने बताउँछन्। ‘अमेरिका मन्दीमा गएन भने मूल्य बढ्छ’ उनी भन्छन्। &nbsp;त्यसो त रूस–युक्रेन युद्धकै कारण तीन दर्जन देश आर्थिक संकटमा जान लागेका छन्। डेढ दर्जन देश अहिले नै संकटमा पुगिसकेका छन्। विकसित मुलुकमा पनि यसको प्रभाव अझ् बढ्दो क्रममा छ। &nbsp;४५ देशका केन्द्रीय बैंकले ब्याजदर बढाएका छन्। अर्थविद् अधिकारी भन्छन्, ‘ओभर हिटिङ भयो भनेर ब्याजदर बढाएका छन्। यसले कस्ट अफ फन्ड महँगो भएर जान्छ। अमेरिकामै तीनचोटी ब्याजदर बढिसक्यो।’ &nbsp;नेपाल भित्रिने विदेशी मुद्राको तुलनामा बाहिरिने अधिक हँुदा शोधनान्तर स्थिति निरन्तर घाटामा छ। नेपाल राष्ट्र बैंकको पछिल्लो तथ्यांकले शोधनान्तर स्थिति २ खर्ब ८८ अर्ब ५० करोड रुपैयाँले घाटामा छ। गत आवको सोही अवधिमा ७ अर्ब ७५ करोडले बचतमा थियो। चालू खाता ५ खर्ब ४७ अर्ब ३६ करोडले घाटामा छ। गत आवको सोही अवधिमा २ खर्ब ५१ अर्ब २९ करोड मात्रै घाटामा थियो।&nbsp;</p>\r\n\r\n<p style=\"text-align: justify;\">कुल गार्हस्थ्य उत्पादन जीडीपीमा ११.३ प्रतिशत स्रोत अभाव छ। यो चालू खाता घाटा पनि हो। नेपालको कुल जीडीपी ४८ खर्ब ५१ अर्बको छ। राष्ट्र बैंकका पूर्वकार्यकारी निर्देशक थापा मौद्रिक नीतिले &nbsp;११.३ प्रतिशत स्रोत अभावलाई अनदेखा गर्न नहुने बताउँछन्। ‘यसलाई ५ प्रतिशत वरिपरिमा झार्नुपर्छ’ उनी भन्छन्।&nbsp;</p>\r\n\r\n<p style=\"text-align: justify;\">६ महिना विदेशी वस्तु तथा सेवा धान्न पुग्ने स्थिति रहेकोमा यसलाई बढाएर ७ देखि १० महिना धान्ने बनाउन सक्नुपर्ने थापा बताउँछन्। ‘यसले तरलता बढाउँछ। विदेशी मुद्रा बढाउनुपर्छ’, थापा भन्छन्, ‘निर्यात गरेर रेमिट्यान्समा सुधार गर्नुका साथै वैदेशिक सहयोग र वैदेशिक लगानीबाट सुधार गर्न सकिन्छ।’ &nbsp;निजी क्षेत्रको सहयोगबिना अर्थतन्त्रमा सन्तुलन कायम राख्न नसकिने उनको भनाइ छ। ‘पर्यटन क्षेत्रमा सुधार आएको छैन, प्रत्यक्ष वैदेशिक लगानीमा खासै सुधार आउन सकेको छैन। वैदेशिक अनुदान ५५ अर्ब आउने लक्ष्य तय गरिएकोमा १३ अर्ब मात्रै आएको छ।&nbsp;</p>\r\n\r\n<p style=\"text-align: justify;\">श्रीलंकाभन्दा फरक भए पनि जोखिम भने उच्च रहेको अर्थविद्हरू बताउँछन्। ‘श्रीलंकाभन्दा धेरै राम्रो छ’ थापा भन्छन्, ‘सानो, खुला अर्थतन्त्र भएकाले व्यवस्थित पार्नुपर्छ।’ विदेशी लगानी आकर्षित गर्नुका साथै विदेशी विनिमय सञ्चितिमा ध्यान दिनुपर्ने अर्थविद्को सुझाव छ। ‘नेपाल श्रीलंकाजस्तै हुने त्रास रहेकाले पाठ सिक्नुपर्छ’, थापा भन्छन्, ‘यहीँ स्थिति रहे गाह्रो हुन्छ।’&nbsp;</p>"
    },
    "article_208059": {
        "title": "राजनीतिक दलबाट जनता सन्तुष्ट छैनन्, जनभावना बुझ्न नसके अरु बालेनहरु आउँछन् : सभामुख सापकोटा",
        "author": "अन्नपूर्ण",
        "content": "<p style=\"text-align:justify\"><strong>काठमाडौं :</strong> सभामुख अग्निप्रसाद सापकोटाले निर्वाचनमा हुने सबै खालका विकृति र विसंगतिको अन्त्यका लागि अभियान सञ्चालन गर्नुपर्ने बताएका छन्।</p>\r\n\r\n<p style=\"text-align:justify\">शनिबार काठमाडौंमा राष्ट्रिय युवा परिषद्ले आयोजना गरेको संघीय नमूना युवा संसद अभ्यासको उद्घाटन गर्दै सभामुख सापकोटाले अहिले सामान्य मान्छेले चुनाव लड्नै नसक्ने गरि खर्च हुन थालेको र चुनावमा विकृति र विसंगति देखिन थालेको भन्दै यसको अन्त्यका लागि युवाहरुले अभियान नै सञ्चालन गर्नुपर्ने बताएका हुन्।</p>\r\n\r\n<p style=\"text-align:justify\">हालै भएको स्थानीय तहको निर्वाचनमा काठमाडौंको र अन्य स्थानको विश्लेषण गर्दा विद्यमान परिस्थितिबाट जनताहरु सन्तुष्ट नदेखिएको उनले बताए।</p>\r\n\r\n<p style=\"text-align:justify\">उनले जनताहरुको भावनालाई नेपालका राजनीतिक पार्टी र नेतृत्वमा बसेकाहरुले बुझ्न नसके आगामी चुनावमा अर्कै परिस्थिति आउन सक्ने धारणा राखे।</p>\r\n\r\n<p style=\"text-align:justify\">त्यस्तै उनले चुनावलाई स्वतन्त्र, निष्पक्ष, शान्तिपूर्ण रुपमा सम्पन्न गर्न र असल, इमान्दार उम्मेदवारलाई जिताउनका लागि युवाहरुले गरेको नमूना संसद अभ्यासले महत्वपूर्ण योगदान गर्ने जिकिर गरे।</p>\r\n\r\n<p style=\"text-align:justify\">सभामुख सापकोटाले अहिलेको समयमा सहि बिचारका साथ अघि बढ्न युवाहरुलाई सुझाव पनि दिए।</p>"
    },
    "article_207988": {
        "title": "नागरिकतालाई राजनीतिक हतियार नबनाइयोस् : भीम रावल",
        "author": "अन्नपूर्ण",
        "content": "<p><strong>काठमाडौं </strong>:&nbsp;सांसद भीम रावलले सबै नेपाली नागरिकहरुले सहजरुपमा नागरिकता पाउनुपर्ने माग गरेका छन् ।</p>\r\n\r\n<p>शुक्रबार प्रतिनिधि सभामा बोल्दै सांसद रावलले यो सरकार काम चलाउ सरकार भएको भन्दै नेपाल नागरिकता (पहिलो संसोधन) विधेयक, २०७५ लाई फिर्ता लिने प्रस्ताव संविधान अनुकूल नभएको धारणा राखे।</p>\r\n\r\n<p>'यो काम चलाउ सरकार हो । नेपाल नागरिकता (पहिलो संशोधन) विधेयक, २०७५ लाई फिर्ता लिने प्रस्ताव संसदीय प्रतिकुल छ । यो प्रस्ताव फिर्ता ल्याइयोस् । सहज र सरल रुपमा नागरिकता पाउनुपर्छ । नागरिकता राजनीतिको हतियार र देशको अहित हुने किसिमले पाइला नचालियोस् । नागरिकतालाई राजनीतिक हतियार नबनाइयोस् ।’<br />\r\n&nbsp;</p>"
    },
    "article_207943": {
        "title": "कूटनीतिमा राजनीति",
        "author": "प्रा. गंगा थापा",
        "content": "<p style=\"text-align: justify;\">जुनसुकै देशको पनि तीन वटा आधारमा विदेश नीति तय गरिएको हुन्छ। जसमा राष्ट्रहितको रक्षा, प्रवद्र्धन र अभिवृद्धि गर्ने काम हुन्छ। अर्को कुरा के पनि बुझ्नुपर्छ भने विदेश नीति राष्ट्रिय नीतिकै विस्तारित रूप हो। यो फेरि छुट्टै ठूलो विषयवस्तु पनि होइन। जहाँ जुन राष्ट्रिय राजनीति हुन्छ त्यसलाई विस्तार गरेको मात्र हो भन्ने कुरा बुझ्नैपर्छ। सामान्यतः राष्ट्रले कस्तो नीति लिन्छ भन्ने कुराबाट पनि वैदेशिक नीति कस्तो छ भनेर आकलन गर्न सकिन्छ। नेपालको कुरा गर्दा विदेश नीतिमा पञ्चशीलमा आधारित रहेर निर्धारण गरिएको छ। राष्ट्रको मर्यादा अभिवृद्धिमा समेत पञ्चशीलको सिद्धान्तले काम गरेको छ।</p>\r\n\r\n<p style=\"text-align: justify;\">पञ्चशीलको सिद्धान्तमा शान्तिपूर्ण सहअस्तित्व, एकआपसको आन्तरिक मामलामा अहस्तक्षेप, एकआपसको क्षेत्रीय अखण्डता र सार्वभौमसत्ताको सम्मान, अनाक्रमण र समानता र पारस्परिक लाभ गरी पाँचवटा विषय पर्छन्। यिनकै आधारमा नेपालको परराष्ट्र नीति पञ्चायतकालभन्दा पहिलेबाटै लिएको पाइन्छ। नेपाल एउटा सानो देश र दुईवटा ठूला देशको बीचमा भएको हुनाले पञ्चशीलको सिद्धान्तमा आधारित हुन सक्छ नेपालको परराष्ट्र नीति। अहिलेको नेपालको परराष्ट्र नीतिको कुरा गर्दा धेरै जानकारले के अथ्र्याएका छन् भने नेपाल भारतको मात्रै रहेन। अमेरिकन, चाइनिजहरू नेपाल आए यहाँ। त्यसैले चीन र भारतसँगै अमेरिका पनि यसमा सहभागी भयो भन्ने कुरा आएको छ। यसको पुष्टि हुन त बाँकी नै होला। समयक्रमसँगै पुष्टि पनि होला।</p>\r\n\r\n<p style=\"text-align: justify;\">यसो हेर्दा अहिले अमेरिकाको प्रवेश यसरी भएकोमा विभिन्न शंका गर्न सकिएला। कतिपयले चीनलाई गाह्रो बनाउन तिब्बतको मामलामा नेपालमा स्टेसन बनाउन खोजेका हो कि भन्ने पनि होला। चीनको बढ्दो शक्तिलाई सन्तुलन गर्ने भारतमार्फत सन्तुलन गर्न खोजेको हो भन्ने पनि होला। चीन पनि एउटा सुपर पावरको रूपमा भिडिराखेको र भारत पनि सुपर पावरमा आइराखेको छ। त्यसो हुँदा पश्चिमाहरूको यो भनाइलाई समयक्रमले ल्याउँला। अमेरिका पनि यसमा सहभागी भयो भन्ने कुरा आएको छ। यसको पनि पुष्टि हुन बाँकी नै होला। अहिले अमेरिकाको प्रवेश यही नै हो।</p>\r\n\r\n<p style=\"text-align: justify;\">नेपालमा के समस्या परेको छ भने नेपालले जस्तोसुकै परराष्ट्र नीति अपनाए पनि दुईटा छिमेकी देश भारत र चीन मा सन्तुलन राम्रो गर्न सकेको छैन। यो वातावरण रहिरहने हो भने नेपालको प्रगति पनि हुँदैन। मुलुकको राजनीतिमा स्थायित्व पनि आउँदैन। नेपालको कयौं देशसित सम्पर्क भएर सम्बन्ध भई नै रहेको छ। तर पनि यी दुई देशमा हामीले सन्तुलन मिलाउनै पर्छ। अहिले सन्तुलन मिलाउन नसकेको अवस्था छ। किनभने इतिहास केलाउँदा पनि दक्षिणको प्रभाव बढी मात्रामा परिरहेको अवस्था छ। यो अवस्था अहिले मात्रै होइन, पञ्चायतकालमा पनि थियो।</p>\r\n\r\n<p style=\"text-align: justify;\">२०१३ सालभन्दा पहिला टंकप्रसाद आचार्य प्रधानमन्त्री हुँदैखेरि चीनसँग सम्बन्ध गाँसियो। त्यसअघि एकलौटी रूपमा भारतकै प्रभाव परिराखेको हो। अहिले गुण र दोषको आधारमा वा फाइदाको आधारमा मेच्युयल बेनिफिटको आधारमा हामीले दुवै तिरबाट सम्बन्ध गर्ने दुइटा शब्द एउटा समदूरीमा राख्ने अर्को आपसी हितको विषयमा चल्नुपर्छ। दूरी किन राख्ने आपसी हितमै चल्नुपर्छ भन्ने नै हो। आपसमा जोडिइरहनुमै दुवै देशको हित छ। राष्ट्रिय नीतिको विस्तारित रूप भएको र त्यसलाई नै संसारमा लैजानुपर्ने अवस्था भयो। यही कारण विदेश नीतिमा बेलाबेलामा अलिअलि समस्या आएको देखिन्छ।</p>\r\n\r\n<p style=\"text-align: justify;\">२०४६ सालमा बहुदल आइसकेपछि साझा नदीहरू भन्नेदेखि कृष्णप्रसाद भट्टराई प्रधानमन्त्री हुँदा पनि त्यसले एक किसिमको अप्ठ्यारो अवस्था सिर्जना गरेको थियो। अहिले तातेको विषय के हो भने एमसीसी र एसपीपीले हो। यी दुई विषयले गर्दा भनौं वा यसकै कारण आपसमा असन्तुलन भयो। यसले नेपालको बौद्धिक जगत् पनि विभाजित छ। अनि राजनीतिक समाज पनि विभाजित छ। त्यसलाई कसरी सन्तुलनमा लिएर आउने भन्ने मुख्य चुनौतीको अवस्था हो। जुनसुकै सरकार आए पनि समस्या रहिरहन सक्छ। त्यसलाई अहिलेको सरकारले स्पष्ट पार्नुपथ्र्यो तर त्यति कामसमेत नगरेको अवस्था छ। यसले गर्दा भोलि अर्कै किसिमको ढाँचाको असन्तुलन ल्याउन सक्छ अथवा बढी जटिलता ल्याउन सक्छ भन्ने हो। राष्ट्रिय नीतिमा ढलमल नहुने अवस्था हुनुपर्छ। तर सरकार फेरिँदा नीति फेरिने र त्यसमा राष्ट्रिय स्वार्थभन्दा पनि कसबाट के भनेर निर्देशित हुने भन्ने अवस्था देखिन्छ। यसले कस्तो परिणाम ल्याउला ?&nbsp;थाहा हुँदै जाला।</p>\r\n\r\n<p style=\"text-align: justify;\">जे भए पनि नेपालले रुस–युक्रेन समस्यामा पनि छिटो टुंगो लगाउनु पर्छ। यसमा चीन र भारतले पनि त्यसको समर्थन नगरेको अवस्थामा नेपाल त्यसो गर्न हुन्थ्यो कि हुँदैनथ्यो। वा अलि छिटो भयो कि ? छिमेकीले यसमा कसरी अघि बढ्छन्, यसको आधारसमेतमा नेपालले पनि निर्णय लिन सक्नुपर्छ। नत्र छिमेकीले दुःख दिइरहन्छन्, दुःख पाइरहेको अवस्था पनि छ। यसमा हामीले अलिकति सन्तुलन गुमाएको हुन सक्छ। हुन त हामी सार्वभौम सम्पन्न देश हौं। नेपालसँग जुन कूटनीति हुनुपर्ने हो त्यो छैन। नियुक्ति पाएपछि कुनै राजदूत त्यो देशमा जति समय पाएर बस्छ, त्यहाँ उसले एउटा निश्चित स्वार्थ लिएर गएको पाइन्छ। परराष्ट्र मन्त्रालयको विदेश नीतिमा लेखिएको भाषा ‘वन्डरफुल’ छ। जसमा धेरै कुरा राम्रो गर्ने भनेरै लेखिएको छ। तर त्यो किसिमको काम हामीबाट हुन सकिरहेको छैन र हामीले &nbsp;अथ्र्याउन पनि सकेका छैनौं।</p>\r\n\r\n<p style=\"text-align: justify;\">नेपालको राष्ट्रिय हित के हो ? कसरी हुने हो ? भन्ने कुरा अन्तर्राष्ट्रिय जगत्मा सम्प्रेषण गर्न पनि नसकेको अवस्था छ। नेपाल के चाहन्छ ? भनेर चीनलाई पनि प्रष्ट पार्न सकेको छैन, भारतलाई पनि। सरकारहरू आफ्नो स्थायित्वका लागि एक किसिमको लोकप्रिय किसिमको नाराहरू लिएर अघि बढिरहेको अवस्था छ। भारतसँग नेपालको सम्बन्ध जुगौंजुगको पनि हो। फेरि अर्को सरकार आउँदा यसो होइन, हामीले त यो गर्नुपर्छ भन्ने आउँछ। यस दृष्टिले भन्नुपर्दा, नेपालमा अरू चुनौतीहरू आउन सक्ने सम्भावना जीवितै देखिन्छ।</p>\r\n\r\n<p style=\"text-align: justify;\">पञ्चशीलको सिद्धान्तमै आधारित हाम्रो परराष्ट्र नीति हुनुपर्ने हामीले अमेरिकाजस्तो ‘सुपव पावर’ देशहरू सित सम्बन्ध नराख्न पर्ने वा त्यसको अनुदानलाई लिन नहुने भन्ने कुरा छैन। त्यो लिइराखेकै अवस्था छ। पंक्तिकारलाई लागेको कुरा चाहिँ त्यो विवादित भइसकेकाले एमसीसी चाहिँ रोकिदिएको भए राम्रो हुने थियो। व्याख्यात्मक टिप्पणी पनि भनेर आयो तर त्यसको अर्थ होला, छैन पनि। एसपीपी पार्टनर प्रोग्रामलाई क्यान्सिल गर्ने भनेर नेपालले लेखेको छैन है भनेर अमेरिकनहरूले पनि भनिरहेको अवस्था छ। पारस्परिक रूपमा नेपालको विदेश नीतिहरू कस्तो भइदियो भने राजा छँदा राजदरबारमामा केन्द्रित थियो। त्यहाँ विदेशमन्त्री भन्ने त हुन्थे तर त्यहीका मान्छेले सञ्चालन गर्थे। मन्त्रीसँग त्यो शक्ति थिएन।</p>\r\n\r\n<p style=\"text-align: justify;\">२०४६ सालमा बहुदलीय शासन व्यवस्था आएपछि विदेश नीतिको सबै कुरो बालुवाटार गयो। यसरी परिवर्तन भइरहँदा नेपालको विदेश नीति स्थायी प्रकृतिको चाहिँ भएन। अन्य मुलुकजस्तो भारत, चीन, पाकिस्तानमा उनीहरूको विदेश नीति परराष्ट्र मन्त्रीले नै हेर्छ। नेपालजस्तो त्यहाँ सरकार फेरिँदा परराष्ट्र नीति फेरिने भन्ने हुँदैन। स्थायी रूपमा चलाउँछन्, विदेश नीति। परराष्ट्र मन्त्रीमा हुनुपर्ने त्यो अधिकार हाम्रोमा बालुवाटारमा छ। यसरी सञ्चालन हुने हुँदा नेपालको विदेश नीतिमा स्थायित्व छैन। किनकि बालुवाटारमा सरकार फेरिएपिच्छे फरक हुन्छ। राजाको पालामा दरबारबाट राजाले गर्ने ‘गेम प्लान’ २०४६ सालपछि बालुवाटारबाट प्रधानमन्त्रीले गर्न थाले।&nbsp;</p>\r\n\r\n<p style=\"text-align: justify;\">यसरी समस्या आएको हो। सत्तामा छँदा ‘मिस युज’ गरिराखेको राजनीतिक दलले विपक्षीमा पुग्नेबित्तिकै यस्तो गर्नु हुन्न भन्छ। फेरि सत्तामा आएपछि त्यही कुरा दोहोरिराखेको अवस्था छ। निश्चित रूपमा त्यसलाई कार्यदिशा दिन नसक्नु र आफ्नै पाराले मनोमानी गर्ने काम राजदरबारकै जस्तो बालुवाटारको पनि भएको हुनाले समस्या आएको हो। किनकि बालुवाटार परिवर्तन भइरहन्छ। उसले जे भन्छ त्यहीअनुसार हुँदा विदेश नीति स्थायी किसिमको भन्ने भएको छैन।</p>\r\n\r\n<p style=\"text-align: justify;\">हामीले बुझाउनै नजान्दा अहिले चीन र भारत दुइटै देशको विश्वासमा नेपाल छैन। विदेशीहरूले कसरी हेर्छन् ? युरोपियन वा अमेरिकनले नेपाल बुझ्न अरूको आधार चाहिँदैन, सिधै नेपाल पस्न सक्छ। कति भने जुनसुकै मुलुकको मान्छे पनि नेपाल सजिलैसँग पस्न सक्ने सम्भावना छ। त्यो व्यक्ति होस्, एजेन्सीको मान्छे होस् वा दूतावासको मान्छे होस्, एउटा भिसा हानिसकेपछि त्यो ‘रिजेक्ट’ हुने कुरै भएन। जोसुकै पनि नेपाल आउन चाहने बेलायती वा अमेरिकन वा जर्मनी चाहेको बेला नेपाल आइरहेको अवस्था छ। भिसा हानिसकेपछि कुनै रोकतोक छैन। अमेरिकन र बेलायती राजदूतले त प्रधानमन्त्रीलाई भेट्न चाहियो भने उसले फोन गरेर मोटर स्टार्ट गरे पनि वा मोटर स्टार्ट गरेपछि फोन गरे पनि भेट हुने अवस्था छ। हिजो पनि त्यही रह्यो, अस्ति पनि त्यही अवस्था रह्यो। एउटा निश्चित बाटो छैन। अर्थात्, परराष्ट्र मन्त्रीमार्फत भेट्ने भन्ने छैन। कुनै रेकर्ड पनि राखिँदैन। रेकर्डेड भेटघाट हुने भए विदेश नीति पारदर्शी हुन्थ्यो।</p>\r\n\r\n<p style=\"text-align: justify;\">कतिसम्म भने राजदूतहरूले प्रधानमन्त्री भेट्नु भनेको साथीभाइलाई भेटेजस्तो छ। साथीभाइको घर पसेजस्तो छ। त्यस्तो किसिमको भएकाले समस्या छ। नेपालमा राजनीतिक स्थिरता नहुनु र अडान राख्न नसक्नुले यी समस्या उत्पन्न भएका हुन्। टिकाउ विदेश नीति नभएसम्म नेपालमा छिमेकीको स्वार्थले भूमिका खेलिरहन सक्छ। ज्ञानेन्द्रले ‘कु’ गरेर शासन हातमा लिइसकेपछि चीन सक्रिय रूपमा अगाडि आएको हो। नत्र भए सरदर ८० प्रतिशत भारतीय प्रभाव थियो नेपाल। एउटा सानो कामलाई पनि भारतलाई नै सोध्नुपर्छ भनिन्थ्यो। कति भने तत्कालीन राजा त्रिभुवनको&nbsp;पालामा मन्त्रिपरिषद्मै बस्थे उनीहरू।</p>\r\n\r\n<p style=\"text-align: justify;\">यसकारण पनि कि पञ्चायतकालमा धेरै कुरामा हामीले भारतसँग ‘सरेन्डर’ गर्‍यौं भन्ने कुराहरू छन्। महेन्द्रकै पालामा गोप्यरूपमा हामीले भारतलाई रिझायौं। हामीलाई सुख हुन्छ भनेर गरिरहेको अवस्था थियो त्यो। यद्यपि, चीन पनि चुपै लागेर बसिरहेको अवस्था थियो। राजतन्त्र गएपछि चीन अघि सरेको हो। नेपालमा जति पनि विदेशीले गतिविधि गर्छन्, त्यो नेपालको भन्दा पनि आफ्नै हितमा बढी&nbsp;खेलेको पाइन्छ।</p>"
    },
    "article_207650": {
        "title": "प्रचण्डको राजनीतिक प्रतिवेदन : जनपक्षीय शक्तिसँग व्यापक मोर्चा गरौं",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong> नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले पार्टीको जारी केन्द्रीय कमिटी बैठकमा राजनीतिक प्रतिवेदन पेस गरेका छन्। प्रचण्डले पेस गरेको प्रतिवेदनमा एसपीपी सम्झौतासम्बन्धी पार्टीको पहलका कारण देशभित्र र बाहिर सकारात्मक सन्देश प्रवाह भएको उल्लेख छ।</p>\r\n\r\n<p style=\"text-align: justify;\">प्रतिवेदनमा भनिएको छ, ‘एउटा विशिष्ट परिस्थितिमा १२ बुँदे व्याख्यात्मक घोषणासहित एमसीसी अनुमोदनको बाध्यता पछि एसपीपी सम्झौतामार्फत् नेपाललाई आइपीएसको अंग बनाउने प्रयास हाम्रो विशेष पहल समेतका कारण असफल पारिएको छ। एसपीपी सम्झौतासम्बन्धी पार्टीका पहलका कारण देश भित्र र बाहिर सकारात्मक सन्देश प्रवाहित भएको छ।'</p>\r\n\r\n<p style=\"text-align: justify;\">स्थानीय तह निर्वाचनबाट शिक्षा लिई संयुक्त मोर्चा गठबन्धन र तालमेलको नीतिमा स्पष्टतासहित आगामी निर्वाचनको तयारी ठोस कार्ययोजना निर्माण गर्दै जाने प्रतिवदेनमा उल्लेख छ। रुसको अवस्थिति, सोभियत संघको विघटनपछि भइरहेको पुनः उदय, चीनसँगको बढ्दो सहकार्य र निकटता, ताइवान, तिब्बत लगायतकाको विषयलाई लिएर चिसिएको चीन-अमेरिका सम्बन्ध, चीन-भारतको अर्थतन्त्र र सामर्थ्यको विस्तार नै वर्तमान अन्तर्राष्ट्रिय राजनीतिका प्रमुख मुद्दा रहेको प्रतिवेदनमा औँल्याइएको छ।</p>\r\n\r\n<p style=\"text-align: justify;\">प्रतिवेदनमा भनिएको छ, ‘अन्तर्राष्ट्रिय शक्ति सन्तुलनमा आएको परिवर्तनको प्रभावलाई हाम्रोजस्तो विशिष्ट भूराजनीतिक अवस्थाको देशले कुशलतापूर्वक सामना गर्नुपर्ने चुनौती हो। असंलग्न परराष्ट्र नीतिप्रति प्रतिबद्ध रहँदै शक्तिराष्ट्रहरु बीचको अन्तरविरोधबाट बच्दै तानातानमा नपरी अगाडि बढ्नुपर्ने आश्वयकता छ। पछिल्ला घटनाक्रमहरुमा साम्राज्यवादी र शक्ति राष्ट्रहरुबीचका अन्तरविरोधहरु पूर्णरुपमा प्रकट भइराखेका छन्। उत्पीडित राष्ट्र र साम्राज्यवादी शक्तिबीचको अन्तरविरोध प्रधान हुदाँहुदै पनि तत्कालका लागि साम्राज्यवादी र शक्तिहरुका बीचको अन्तरविरोध प्रबलरुपमा देखा परेको छ। यो अन्तविरोध मूलतः विश्व शक्ति सन्तुलनमा आएको परिवर्तनको संकेत हो।’</p>\r\n\r\n<p style=\"text-align: justify;\">प्रतिवदेनमा आर्थिक असमानता, गरिबी र बेरोजगारी बढेर गएको, अर्थतन्त्रमा दलाल र नोकरशाही पुँजीवाद हाबी रहेको भनिएको छ।</p>\r\n\r\n<p style=\"text-align: justify;\">संविधान, लोकतान्त्रिक गणतन्त्र एवं राष्ट्रिय स्वाधीनताकोरक्षाका मुद्दामा समान विचार राख्ने वामपन्थी र लोकतान्त्रिक राजनीतिक दलहरूका साथै सम्पूर्ण देशभक्त र जनपक्षीय शक्तिहरूसँग व्यापक संयुक्त मोर्चा कायम गरी प्रतिगामी र प्रतिक्रान्तिकारी शक्तिका विरुद्ध संघर्षको तयारीलाई गम्भीरतापूर्वक अगाडि बढाउनुपर्ने प्रतिवेदनमा उल्लेख छ। बैठकमा प्रदेशकमिटीका अध्यक्षहरुले पार्टीको अवस्था र चुनावी समिक्षा गरेका थिए।</p>"
    },
    "article_207480": {
        "title": "धर्मराएको दलीय राजनीति",
        "author": "डा. अतीन्द्र दाहाल",
        "content": "<p style=\"text-align:justify\">स्थानीय निर्वाचन सम्पन्न भएसँगै देशको राजनीतिक मानचित्रमा विभिन्न परिदृश्य देखिएका छन्। पुराना दलहरूमाथि मानिसको विश्वाससमेत पुरानो हुँदै गएको प्रस्ट देखिन्छ। जम्मा ६४ प्रतिशत मात्र मतदान हुनु पनि यसको एउटा प्रमाण हो। पछिल्लो परिमाणले अझै द्रूत गति र आयतनमा यस आशयलाई घनिभुत बनाएको देखिन्छ। प्रशस्त संख्यामा स्वतन्त्र उम्मेदवारहरू निर्वाचनमा होमिएका थिए। उनीहरूको प्रभाव निकै उच्च रह्यो। स्वतन्त्र तर विजयीहरूको उदयले राजनीतिमा नयाँ अनि सशक्त कम्पनहरू दिएका छन्। निकै अहंकारपूर्ण लवज र भावभंगीसहित विजयको दुवाई दिइरहेका स्थापितहरूलाई बालेनले विनयशीलताका साथ ‘स्टप इट’ बनाइदिएका छन्। धरानमा जनताले सञ्चारमाध्यमलाई मेयर चिनाइदिएका छन्। पुराना पार्टीहरूलाई भने भूकम्प मापनमा विनाशकारी मानिने आठ रेक्टरभन्दा बढीकै झट्का लागेको स्थिति छ। दलहरूको राजनीति धर्मराएको छ।</p>\r\n\r\n<h3 style=\"text-align:justify\"><strong>धर्मराएको राजनीति</strong></h3>\r\n\r\n<p style=\"text-align:justify\">विशेषगरी पुराना र आपूmलाई परिवर्तनको वाहक मान्ने पार्टीहरूको राजनीतिक अवस्थिति कम्पित हुन थालेको देखिन्छ। अहिलेका दलहरू र तिनको संरक्षणमा हुर्किएको यत्रतत्र सर्वत्र व्याप्त दुर्गति अनि अत्याचारका कारण नागरिक विद्रोह&nbsp;विस्फोट उन्मुख बन्दैछ। पछिल्ला पुस्तामाझ निर्वाचन आकर्षणलाई सघन बनाउने केही मुद्दा छन्। प्रतिनिधि फिर्ता&nbsp;बोलाउने प्रावधान, अस्वीकार मतदानको अधिकार अनि&nbsp;आप्रवासमा रहेका मतदाताले मतदान गर्न पाउने व्यवस्था मिलाउन दलहरू आलटाल गरिरहेका छन्।</p>\r\n\r\n<p style=\"text-align:justify\">फिर्ता बोलाउने बाहेकका दुई प्रावधानमा त यसअगावै सम्मानित सर्वोच्च अदालतबाट सरकारका नाममा कार्यान्वयनका लागि परमादेश भएको छ। निर्वाचनमा यी व्यवस्था गरे नागरिकबाट आपूmहरूको भविष्य जोखिममा पर्ने आकलन अहिलेका दलहरूको छ। तसर्थ, युवा र उनीहरूसँग निराश मतदाताले&nbsp;अन्य प्रकारका पक्षबाट नालायकी र निष्प्रभावी पुराना दलमाथि&nbsp;धाबाबोल्ने प्रस्ट संकेत उजागार हुँदैछ। सम्भावित परिलक्षणहरू&nbsp;यसरी प्रस्फुष्टित हुँदैछन् र हुनेछन्।</p>\r\n\r\n<p style=\"text-align:justify\"><strong>सम्भावित परिलक्षणहरू</strong></p>\r\n\r\n<p style=\"text-align:justify\">२०३६ सालको जनमत संग्रहमा सुधारिएको पञ्चायतले बहुदलीय पक्षलाई झिनो मतान्तरले पछाडि पार्‍यो। लगत्तै देशभर राष्ट्रिय पञ्चायतको निर्वाचन सम्पन्न भयो। मिश्रित परिणाम आयो। काठमाडौंको निर्वाचनमा पञ्चायतका प्रभावशाली नेता जोगमेहर श्रेष्ठलाई हराएर नानीमैयाँ दाहाल निर्वाचनकी रानी बनिन्। निर्वाचन पहिले उनी धेरैजसो नागरिकबीच उपहासको पात्र थिइन्। जमानत नजोगिने भनेर उल्याइन्थो। काम नपाएर राजनीतिमा आएकी भनेर होच्याइन्थ्यो। जोगमेहरले त व्यक्तिगत रूपमै आक्षेप र बोलीले पनि हिंसासमेत गरेको भनिन्छ।</p>\r\n\r\n<p style=\"text-align:justify\">तर नानीमैयाँले फराकिलो भोट अन्तरसहित जितिन्। उनको जितले तत्कालीन सत्ताको समापन र व्यवस्थाको बदलावको बीजारोपण गर्‍यो। समग्रमा, पञ्चायत पक्षधर नै धेरैमा विजयी त भए। तर, राजधानीको अभिमतले परिवर्तनको बिगुल फुकिसकेको थियो। अहिले पनि राजधानीको निर्वाचनले त्यस्तै संकेत गर्दैछ। देशभर मूलधारकै दलहरूको अग्रता रहे पनि&nbsp;उनीहरूमाथि सशक्त चुनौती निर्माण भएको छ। अवस्थित प्रणाली र सत्ता विस्तारै जीर्ण हुनेछ।</p>\r\n\r\n<p style=\"text-align:justify\">आगामी निर्वाचनमा अधिक संख्यामा स्वतन्त्र उम्मेदवारहरू मैदान उत्रने छन्। काठमाडौंलगायत बाहिरबाट पनि त्यस्तो घोषणाको लहर बन्दैछ। पुकार बम, रञ्जु दर्शना, सुमन सायमी, दीपक आचार्य, अब्दुल मियालगायलते त विभिन्न क्षेत्रबाट उम्मेदवारी नै घोषणा गरेका छन्। विभिन्न अभियानलाई नेतृत्व दिएका अभियन्ताका रूपमा उनीहरूको राम्रो सञ्जाल र प्रभाव छ। विस्तारै दलभन्दा माथि स्वतन्त्र उमेदवार प्रभावी हुने सम्भावना देखिन्छ। यसले दलीय प्रणालीको मनमौजी&nbsp;प्रथालाई लगाम लगाउन सक्छ। काठमाडौं, धरान र नेपालगन्ज प्रारब्ध हुन्, आगामी निर्वाचन पल्लवन बन्न सक्छ।</p>\r\n\r\n<p style=\"text-align:justify\"><kbd>अबका निर्वाचनले राजनीतिमा थुप्रै नयाँ मानक सिर्जना गर्ने देखिन्छ। यसको परिणामस्वरूप कि त दलहरू परिवर्तित हुनेछन् या त प्रतिस्थापित बन्नेछन्।</kbd></p>\r\n\r\n<p style=\"text-align:justify\">अधिकांश स्वतन्त्र उम्मेदवारमध्ये पनि लौरो चुनाव चिह्न लिन चाहनेको संख्या बढी हुनेछ। स्थानीय निर्वाचनले लौरोको लोकप्रियता निकै चुलिएको छ। चुनावमा धेरै संख्यामा रहेका स्वतन्त्रले फरक÷फरक चुनाव चिह्न पाएका थिए। आम जनमानसमा भने दलहरूका उम्मेदवार खराब र असफल नै बन्लान् भन्ने शंका थियो। राम्रो उम्मेदवारको लौरोको हुन्छ, त्यो चाहिँ अबको विकल्प हो भन्ने मनोविज्ञान विकसित भयो। उम्मेदवार नभएका अधिकांश स्थानीय तहमा समेत लौरो चुनाव चिह्नमा उल्लेख्य मत खसेको तथ्यांक छ। चुनावलक्षित गरेर थुप्रै नयाँ पार्टीहरू खुल्नेछन्। सञ्चारकर्मी रवि लामिछानेले घोषणा नै गरिसके। यसरी नयाँ दलहरू आउँदा आफ्नो अस्तित्वमाथि जोखिम हुने र धरातल भत्किन सक्ने आकलन छ मुख्य दलहरूमा। त्यही भएर होला यस्ता दल निर्वाचन आयोगले दर्ता गर्न हँुदैन भन्ने लबिङ भएको समाचार पनि आउँदैछन्।<br />\r\nभविष्यका निर्वाचनमा युवा नेतृत्वको बाहुल्य बन्नेछ। नेपाली कांग्रेसका महामन्त्री गगन थापाले प्रधानमन्त्री बन्न प्रयास गर्ने घोषणा गरेको अनौपचारिक सूचना प्रवाहित छ। अहिले पनि प्रधानमन्त्रीमा सन्ना मरिन (३६) फिनल्यान्ड, ज्यासिन्दा अर्डेन (४१) न्युजिल्यान्ड, कार्लोस अलभारदो (४१) कोस्टारिका, लियो भारदकर (४१) आयरल्यान्ड अनि राष्ट्रपतिमा ग्राबियल बोरिक (३५) चिली, नायिव बुकेले (४०) सल्भादर, इम्यानुएल म्याक्रो (४३) फ्रान्स युवा कार्यकारीका वर्तमान उदाहरण हुन्। सशक्त ऊर्जा भएका युवा नेतृत्वमा आउँदा फरक सोच, जाँगर, क्षमता प्रस्फुटित हुन्छ। ऊर्जावान् समयमा देशका लागि उच्च रचनात्मक योगदानको अभिप्राय तथा अभ्यास सम्भव रहन्छ। प्रौढ पुस्ताका नेताहरूको विस्थापनको लहर व्यापक रूपमा देखिनेछ।</p>\r\n\r\n<p style=\"text-align:justify\">अब राजनीति आकर्षणको विषय बन्नेछ। स्टेफन बक्लेयीको पुस्तक ‘द प्राइम मिनिस्टर एन्ड क्याबिनेट’ले भन्छ, युवाको सघन वर्चस्व तथा नेतृत्व भएको राजनीति गतिशील मात्र होइन, सकारात्मक अनि उत्पादकसमेत देखिन्छ। जनसेवाका अनुपम क्षमता, सोच, अठोट अनि नागरिक समर्थन पनि रहन्छ। अफसोस यहाँ राजनीतिमाथि अस्ताउँदो पुस्ताको नियन्त्रण छ। सबल र सक्षम मानिसलाई राजनीतिले आकर्षित गर्न सकिरहेको थिएन। अब त्यो प्रथा परिवर्तन हुन सक्छ। आजकल अधिकांश मानिसको मानसपटलमा राजनीति फोहोरी खेल हो भन्ने&nbsp;मान्यता स्थापित छ। लुछाचँुडी, भागबन्डा अनि सत्तालिप्साको कारण यो भएको हो। राजनीति सेवा अनि नागरिकमा&nbsp;समर्पणभन्दा पनि व्यापार बनेकै हो।</p>\r\n\r\n<p style=\"text-align:justify\">मन्त्रीहरूको उद्दण्डताको शृंखला बारम्बार समाचारका विषय बन्छन्। युवा र दल बाहिरका मानिसको बाहुल्य बढेमा राजनीति नागरिक केन्द्रित तथा अपेक्षित आचरण केन्द्रित बन्न सक्छ। फोहोरी खेलबाट प्राचीन दार्शनिक कौटिल्यको मान्यताअनुरूप विज्ञानकी रानी बन्ने दिशामा अग्रसर हुनेछ। पछिल्ला निर्वाचनमा नागरिक ठूला भाषणबाजी अनि सभा सम्मेलनका चर्का नाराबाट विकर्षित हँुदै गएका छन्। समाजवाद, पुँजीवाद, माक्र्सवाद, माओवादजस्ता शब्दभन्दा उम्मेदवारको तत्कालीन कार्यक्रम र योजना सूचीलाई बढी महत्त्व दिएका छन्।</p>\r\n\r\n<p style=\"text-align:justify\">यस्तै लोकप्रिय कार्यक्रमकै आधारमा भारतमा ‘आमआदमी’को विस्तार बढिरहेको छ। गुजरात मोडलकै प्रभावले भारतीय जनता पार्टी र नरेन्द्र मोदीलाई राजनीतिको कीर्तिमानी उचाइ प्राप्त भएको थियो। युक्रेनका बक्सिङ खेलाडी भित्ली क्लक्स अनि लाइबेरियाका फुटबल टिम प्रमुख जर्ज वोयको राजनीतिक पर्दापणसमेत प्रस्तावित लोकप्रिय कार्यक्रमकै आधारमा भएको थियो। इटालीका सिल्भियो वर्लस्कुनी, फ्रान्सका सर्ज ड्यासल्ट, यूईएईका खालिफा बिन जायद अल नायन अनि पाकिस्तानमा इमरान खान यही माध्यम अपनाएर राजनीतिमा स्थापित भएका थिए। हाम्रो राजनीति पनि दलहरू प्रक्षेपित कार्यक्रम, योजना अनि त्यसको विश्वसनीयताका आधारमा बढी निर्धारित हुनेछन्। वाद र सिद्धान्तको खासै महत्त्व रहँदैन।</p>\r\n\r\n<p style=\"text-align:justify\">आगामी राजनीतिमा विज्ञताको र दक्षताको प्रभाव बढ्नेछ। जान्नेलाई छान्ने भन्ने जस्ता नाराहरू तय गर्न थालिएको छ। जेल बसेको, यातना भोगेको, विध्वंशात्मक भीडलाई नेतृत्व दिएको र आन्दोलन गरेको भरमा नै नेतृत्वका लागि काबिल भएको नमानिन सक्छ। क्षमतामाथि विश्वास र नतिजा मूल्यांकनको आधारले निर्देशित राजनीति अबको मुख्य चरित्र बन्नेछ। जहाँ दलहरूका एउटै अनुहारले चार दशकसम्म नेतृत्वलाई निष्प्रभावी बनाउन नपाउन सक्छन्। आन्दोलनले होइन, सुधारले मात्र परिवर्तन सम्भव हुन्छ। तसर्थ कसरी सुधारका धेरैभन्दा धेरै कार्यक्रम दिने भन्ने अन्तरदलीय प्रतिस्पर्धा चल्नेछ। यसका लागि दक्ष, विज्ञ, प्राज्ञिक नेृतत्व आवश्यक हुन्छ।</p>\r\n\r\n<p style=\"text-align:justify\">दलहरूलाई पनि सोही प्रकारका उम्मेदवार तय गर्ने बाध्यता पर्छ। नजानिँदो तवरले विज्ञता केन्द्रित राजनीतिको विशेषता स्थापित हुँदै जान्छ। चीनको पछिल्लो विकासलाई यही सूत्र सबैभन्दा प्रमुख कडी बनेको कुरा ड्यानयिल बेलको पुस्तक ‘चाइना मोडल’मा समेत बताइएको छ। व्यवस्था नै परिवर्तन, प्रदेशको खारेजी, प्रत्यक्ष निर्वाचित कार्यकारीजस्ता विषयहरूले छिट्टै संविधानको संशोधन अथवा विस्थापन हुने सम्भावना पनि नकार्न सकिँदैन। अब चुनाव प्रचारप्रसारका लागि मैदानभन्दा सामाजिक सञ्जाल र सञ्चार बढी रुचाइने माध्यम बन्नेछन्।</p>\r\n\r\n<p style=\"text-align:justify\">‘लाइक वार :&nbsp;वेपनाइजेसन अफ सोसल मेडिया’ पुस्तकका लेखकद्वय पी सिंगर र ई ब्रुकिङको निष्कर्षले भन्छ कि अबको लडाइँ भनेकै सामाजिक सञ्जालमा हुनेछ। कुनै पनि प्रकारका प्रचार, आक्रमण तथा प्रत्याक्रण हातहतियारको सट्टा लाइक, कमेन्ट, सेयर अनि रियाक्सनजस्ता आधारमा मापन हुन्छन्। निर्वाचनमा यो पक्ष सबैभन्दा बढी प्रतिविम्बित हुन्छ। निर्वाचनका अन्य विषयमा पनि सूचना र प्रविधिको अपेक्षित प्रभावको बाञ्छनीय दायरा फराकिलो हुनेछ। खर्चालु र भड्किलो प्रचारप्रसार विस्तारै निष्प्रभावी हुँदै जानेछ। पैसाको प्रभावमा निर्वाचनलाई आफ्नो पक्षमा पार्न प्रायः असम्भव हुनेछ। निम्न आर्थिक&nbsp;अवस्थाकै कारण निर्वाचन लड्न नसक्ने भन्ने लघुताभाष भएका आकांक्षीमा समेत मनोबल बढ्नेछ।</p>\r\n\r\n<p style=\"text-align:justify\">अबका निर्वाचनले राजनीतिमा थुप्रै नयाँ मानक सिर्जना गर्ने देखिन्छ। यसको परिणामस्वरूप कि त दलहरू परिवर्तित हुनेछन् या त प्रतिस्थापित बन्नेछन्। परिणाम जे होस्, त्यसले देशको समग्र राजनीतिलाई सकारात्मक बल दिनेछ। विस्तारै&nbsp;राजनीति संग्लिने र सुधारिने मोडमा उन्मुख हुनेछ। स्वतन्त्र हैसियतमा निर्वाचनमा होमिने बढ्दो लहरले राजनीतिक रजगजमा ठूलै हलचल अवश्यंभावी बन्दैछ।</p>"
    },
    "article_207278": {
        "title": "‘विचार र बहसभन्दा पैसा र राज्यसत्ताको दुरुपयोग गरेर राजनीति गर्ने बढे’",
        "author": "अन्नपूर्ण",
        "content": "<p style=\"text-align:justify\"><strong>रामेछाप :</strong> नेकपा एमालेका तत्कालीन महासचिव मदन भण्डारीको ७१ औँ जन्मजयन्तीको अवसरमा देशभर विभिन्न कार्यक्रम गरी मनाइँदैछ। मदन भण्डारी फाउन्डेसन, नेकपा एमाले र जनसंगठनहरुले आज मदन जयन्तीका कार्यक्रम आयोजना गरेका हुन्।</p>\r\n\r\n<p style=\"text-align:justify\">भण्डारीको जन्म वि.सं २००९ असार १४ गते ताप्लेजुङ्गको ढुङ्गेसाँघुमा पिता देवीप्रसाद भण्डारी र माता चन्दकुमारीको कोखबाट भएको थियो।&nbsp;</p>\r\n\r\n<p style=\"text-align:justify\">यसैबीच&nbsp;मदन जयन्तीको अवसरमा मंगलबार&nbsp;प्रेस चौतारी नेपाल रामेछापले मन्थलीमा ‘जनताको बहुदलीय जनवाद (जबज) र अभिव्यक्ति स्वतन्त्रता’विषयक अन्तरसंवाद कार्यक्रम गरेको छ। कार्यक्रममा प्रेस चौतारी नेपालका केन्द्रीय सदस्य नवराज पथिकले ‘मदन भण्डारी, जनताको बहुदलीय जनवाद र अभिव्यक्ति स्वतन्त्रता’का विषयमा अवधारणापत्र प्रस्तुत गरेका थिए।&nbsp;</p>\r\n\r\n<p style=\"text-align:justify\">कार्यक्रममा एमाले रामेछापका अध्यक्ष आनन्द श्रेष्ठले समाज रुपान्तरणको अभियानमा मात्रै नभै जननेता मदन भण्डारीले अगाडि सारेको नवीन विचार व्यक्तिको जीवन परिवर्तनमा पनि उत्तिकै महत्व रहेको बताए। जनताको बहुदलीय जनवादका विषयमा पछिल्लो समयमा विचार विमर्श कम हुने गरेको उनको भनाई छ।</p>\r\n\r\n<p style=\"text-align:justify\">‘पार्टीका बैठक, छलफल, प्रशिक्षण कार्यक्रममा समेत पार्टीका विचारका बारेमा छलफल हुन छाडेको छ। अहिले विचारभन्दा पनि पैसा र शक्तिको पछाडि समाज दौडिन थालेको छ।’ श्रेष्ठले भने,‘अहिले विचार र बहसको राजनीतिभन्दा पैसा, चुल्ठे, मुन्द्रेहरुको प्रयोग र राज्यसत्ताको दुरुपयोग गरेर राजनीति गर्नेहरु बढिरहेका छन्।’</p>\r\n\r\n<p style=\"text-align:justify\">उनले यस्तो चल्तीको राजनीति केही समय चले पनि विचार विनाको राजनीति धेरै नटिक्ने स्पष्ट पारे। श्रेष्ठले भने, ‘यस्तो खालको राजनीतिले समाज रुपान्तरण, आर्थिक, सामाजिक, सांस्कृतिक परिवर्तनसहितको समाज निर्माण हुन सक्दैन। लोकतान्त्रिक मान्यतासहितको न्यायपूर्ण समाज निर्माणका लागि वैचारिक समाज स्थापित हुनुपर्छ।’</p>\r\n\r\n<p style=\"text-align:justify\">मदन भण्डारी लामो समय नेपालको कम्युनिष्ट आन्दोलनमा लागेपनि जम्मा जम्मी चार वर्षमात्रै पार्टी नेतृत्वमा रहेको उनले स्मरण गरे। उनले भने, ‘भण्डारीले चार वर्षमा नै विश्व हल्लाएको बताउनुभयो। &nbsp;सिद्धान्तका निम्ति जीवन होइन, जीवनका निम्ति सिद्धान्त हुनुपर्छ, विचार विनाको पार्टी बलियो नहुने स्पष्ट धारणा राख्नु हुन्थ्यो।’ अध्यक्ष श्रेष्ठले नेकपा एमाले रामेछापले पार्टीको वैचारिक कामलाई व्यवस्थित बनाउन लागेको जानकारी समेत गराए।</p>\r\n\r\n<p style=\"text-align:justify\">प्रेस चौतारी नेपाल रामेछापका अध्यक्ष नवराज श्रेष्ठले जननेता मदन भण्डारी र जनताको बहुदलीय जनवादको मूलभुत सिद्धान्तलाई पार्टीले &nbsp;नेता र कार्यकर्ताहरुले भुल्दै गएको बताए। उनले पार्टीले आफ्नो बैठक, छलफल, प्रशिक्षण जस्ता कार्यक्रममा यस बारेमा विचार विमर्श गर्नुपर्नेमा जोड दिए।&nbsp;<img alt=\"\" src=\"https://bg.annapurnapost.com/uploads/media/madan-bhandari_20220628121722.jpg\" title=\"\" /></p>\r\n\r\n<p style=\"text-align:justify\">यसैबीच भण्डारीको जन्म जयन्तीको अवसरमा मन्थलीस्थित मदन–आश्रित बाटिकामा वृक्षारोपण गरिएको छ। मदन भण्डारी फाउण्डेसन रामेछापको आयोजनामा बाटिकामा विभिन्न जातका रुख र फूलका विरुवा रोपिएको हो। सोहीक्रममा सहभागीले जननेता भण्डारी र जीवराज आश्रितको सालिकमा खादा र फूल चढाएर सम्मान व्यक्त गरिएको फाउण्डेसनका अध्यक्ष प्रकाशकुमार कार्कीले बताए। वातावरण संरक्षणका लागि फलफूलका बिरुवा रोपिएको उनको भनाई छ।<img alt=\"\" src=\"https://bg.annapurnapost.com/uploads/media/rch2_20220628121722.jpg\" title=\"\" /></p>\r\n\r\n<p style=\"text-align:justify\">वि.सं २०४८ मा भएको आमनिर्वाचनमा नेपाली कांग्रेसका संस्थापक नेता तथा बहालवाला प्रधानमन्त्री कृष्णप्रसाद भट्टराईलाई पराजित गरी काठमाडौं क्षेत्र नं. १ बाट प्रतिनिधिसभा सदस्यमा जितेपछि भण्डारी विश्वभर चर्चित भएका थिए। विश्वप्रख्यात म्यागेजिन ‘न्युजविक’ले मे २७, १९९१ (जेठ १३, २०४८) मा उनको अन्तर्वार्ता छापेको थियो। ‘नेपाल, जहाँ कार्ल मार्क्स जीवित छन्’ शीर्षकमा प्रकाशित भएको अन्तर्वार्ताले उनको उचाइ झन् माथि पुर्‍याएको थियो।</p>\r\n\r\n<p style=\"text-align:justify\">वि.सं. २०५० जेठ ३ गते चितवनको दासढुङ्गमा जीप दुर्घटनामा परी तत्कालीन नेकपा (एमाले) का महासचिव जननेता भण्डारी र तत्कालीन सङ्गठन विभाग प्रमुख कमरेड जीवराज आश्रितको निधन भएको थियो।&nbsp;[related_news]</p>"
    },
    "article_207120": {
        "title": "राजनीतिक दलले बाटो बिराए जनताले हस्तक्षेप गर्छन् : सभामुख सापकोटा",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं </strong>: सभामुख अग्नी सापकोटाले भ्रष्टाचार नियन्त्रण गर्न बलियो कानुन आवश्यक रहेको बताएका छन्। ‘संसदीय समिति अभ्यास, पहिलो संसददेखि संघीय संसदसम्म ’ नामक पुस्तकको विमोचन गर्दै सभामुख सापकोटाले भ्रष्टाचार नियन्त्रण गर्न गुणस्तरीय कानुन निर्माणमा आफू लागिरहेको बताए।&nbsp;</p>\r\n\r\n<p style=\"text-align: justify;\">संसदलाई जिवन्त बनाउँदै संविधान र वर्तमान व्यवस्थालाई बलियो बनाउन &nbsp;क्रियाशिल रहेको सभामुख सापकोटाको भनाइ थियो। सभामुख सापकोटाले भने, 'निष्ठा र इमान्दारिताका साथ काम गरिरहेको छु। मेरो अरु कुनै स्वार्थ छैन। ’&nbsp;</p>\r\n\r\n<p style=\"text-align: justify;\">उनले नागरिकता विधयेक यही सदनबाट पारित गर्ने प्रयास भइरहेको र त्यसका लागि आन्तरिक काम भइरहेको बताए। ‘नेपालको लोकतन्त्र, संविधान र स्वाभिमान नेपाली जनताले बचाएका छन्, राजनीतिक दलहरुले बाटो बिराए भने जनताले हस्तक्षेप गर्न सक्छन्, अहिले जनताले त्यसकै संकेत गराइरहेका छन्', सभामुख सापकोटाले भने। &nbsp;</p>\r\n\r\n<p style=\"text-align: justify;\">अमेरिकामा तत्कालीन राष्ट्रपति डोनाल्ड ट्रम्पको अतिवादले प्रजातन्त्र खतरामा परेको र त्यहाँको बलियो राजनीतिक प्रणालीले &nbsp;प्रजातन्त्र जोगाएको सभामुख सापकोटाको भनाइ थियो।<br />\r\n&nbsp;</p>"
    },
    "article_206896": {
        "title": "नेपाली राजनीति मूल्यभन्दा शक्ति केन्द्रित हुन थाल्यो : नेता सिंह",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong> नेपाली कांग्रेसका नेता प्रकाशमान सिंहले नेपालमा मूल्य मान्यताको राजनीति हराउँदै जान थालेको बताएका छन्।</p>\r\n\r\n<p style=\"text-align: justify;\">गणेशमान सिंह फान्डेसनले आज सिंह निवास चाक्सीबारीमा प्रजातन्त्र स्थापना, पुनर्स्थापना एवं सम्वर्द्धनका लागि योगदान गरेकाहरुको सम्मानमा आयोजित कार्यक्रममा बोल्दै उनले नेपाली राजनीति मूल्यभन्दा शक्ति केन्द्रित हुन थालेको बताएका हुन्।</p>\r\n\r\n<p style=\"text-align: justify;\">गणेशमान सिंह फान्डेसनले गणेशमान सिंह प्रजातन्त्र सेनानी सम्मान ०७९ बाट ध्यान गोविन्द रञ्जित, हिमालय शमशेर राणा, मनज्ञ लाकोल, हरिनाथ बाँस्तोला, डा. दिनेशनाथ गंगोल, नारायणप्रसाद भट्टराई, पूर्णानन्द शर्मा, दिलीप सापकोटा, योगप्रसाद उपाध्याय, &nbsp;स्वर्गीय गणेश कर्माचार्य र चम्पा थारुलाई प्रदान गरेको छ।</p>"
    },
    "article_206826": {
        "title": "राजनीतिक दवाबका कारण दोहोरो नागरिकता मुद्दा अगाडि बढेन",
        "author": "जितेन्द्रनारायण ठाकुर",
        "content": "<p style=\"text-align: justify;\"><strong>विराटनगर :</strong> प्रतिबन्धित लागुऔषध खैरो हेरोइनको कारोवार गर्ने भारतीय नागरिक राजकुमार सिंहलाई दोहोरो नागरिकताको मुद्दा राजनीति दवाबका कारण अघि बढन सकेन। भारतीय प्रहरीको सहयोगमा सप्तरी प्रहरीले दोहोरो नागरिकता लिएको प्रमाण संकलन गरेर मुद्दा चलाउन लाग्दा राजनीतिक दवाबको कारण मुद्दा अघि बढ्न नसकेको हो।</p>\r\n\r\n<p style=\"text-align: justify;\">सप्तरी प्रहरीले २०७८ असार १३ गते जिल्ला अदालत सुनसरीलाई चलानी नम्बर १०११० नम्बरको पत्र पठाएर नागरिकता सम्बन्धी कसुरका लागि सप्तरीको राजबिराजस्थित सरकारी वकिलको कार्यालयमा उपस्थित गराउन पत्रचार गरेको थियो। तर एक वर्ष बितिसक्दा पनि बयानकोलागि सरकारी वकिल कार्यालयमा भारतीय नागरिक सिंहलाई पठाउन जिल्ला अदालत सुनसरीले झुमका कारगारलाई अनुमति दिएता पनि बयान हालसम्म भएको छैन।</p>\r\n\r\n<p style=\"text-align: justify;\">सुनसरीको धरानमा खैरो हेरोइनसहित पक्राउ परेका सिंहमाथि दोहोरो नागरिकता लिएको प्रमाण सप्तरी प्रहरीले भारतीय प्रहरीको सहयोगमा फेला पारेर दोहरो नागरिकताको मुद्दा चलाएको थियो। सुरुमा सप्तरी प्रहरीले कोभिडको बहाना देखाउदै आएपनि हालसम्म बयानको अग्रसरत नदेखाएको हो।</p>\r\n\r\n<p style=\"text-align: justify;\">प्रहरी स्रोतका अनुसार दोहोरो नागरिकता मुद्दा चले सिंहलाई विदेशी नागरिक सरह लागुऔषधमा बढी कारवाही हुने र तत्काल धरौटीमा रिहा नहुने भएकाले राजनीतिक दवाब दिएर नागरिकताको मुद्दा चलाउन नदिएको हो। २०७८ मंसिर १९ गते सुनसरीको धरानमा ७७ ग्राम खैरो हेरोइनसहित सिंह पक्राउ परेका थिए।</p>\r\n\r\n<p style=\"text-align: justify;\">सिंह भारतीय नागरिक हुँदाहुँदै नेपाली नागरिक भएको प्रमाण सप्तरी प्रहरीले भारतबाट ल्याएको छ। दोहोरो नागरिकता लिएका सिंह सुनसरीको भण्टावारीकी कांग्रेस नेतृ तारा पौडेलका ज्वाई भएकाले राजनीतिक दवाब दिन लगाएर जोगाउन लागेको प्रहरी स्रोतको भनाइ छ।</p>\r\n\r\n<p style=\"text-align: justify;\">सिंह सप्तरीको तत्कालीन पकरी गाविस–२ निवासी भनिए पनि उनको नेपाली नागरिकता नै कीर्ते रहेको रहस्य बाहिर आएपछि सप्तरी प्रहरीले सुरु गरेको अनुसन्धानमा भारतीय नागरिक रहेको प्रमाण फेला परेको थियो।</p>\r\n\r\n<p style=\"text-align: justify;\">सप्तरीको पकरी गाउँ विकास समितिबाट बनाएको नागरिकतामा बुवा बनेका ठाकुरप्रसाद सिंह पनि भारत विहारको राज जिरोगा ग्राम पञ्चायत अन्तर्गत भरफोरी ग्राम र थाना आन्द्रामण्ड र जिल्ला मधुवनी निवासी भएको प्रमाण फेला सप्तरी प्रहरीले पारेको छ। ग्राम पञ्चायत राज जिरोगाका मुखिया नुतन कुमारीले राजकुमारका नेपाली बुवा पनि भारतीय रहेको भन्दै सप्तरी प्रहरीलाई पत्र लेखेर दिएकी छन्। ठाकुरप्रसाद भारतीय नागरिक भएको उनका भारतमा दुई छोरा रहेको प्रमाणित गरेर दिएकी छन्।</p>\r\n\r\n<p style=\"text-align: justify;\">झुम्का कारागारमा रहेका सिंहको लागुऔषधको मुद्दा उच्च अदालत विराटनगरले पनि जिल्ला अदालतको निर्णयलाई नै सदर गरेको छ। सप्तरी प्रहरी स्रोतका अनुसार राजकुमार सिंहको भारतीय नागरिक भएको प्रमाण फेला परेपछि नक्कली बुवा बनाएकाले ठाकुरप्रसाद सिंहको नागरिकताको छानबिन सुरु गरेको थियो।</p>\r\n\r\n<p style=\"text-align: justify;\">नागरिकताको छानबिन गर्न सप्तरी प्रहरीको एक टोली वीरपुर थाना पुगेर थानका एसएचओ (सिनियर हाउस अफिसर) राजेशकुमार मण्डललाई उनका बारेमा छानबिन गर्न अनुरोध गरेको थियो। भीमनगरस्थित थानाका सब इन्सपेक्टर शत्रुघनप्रसाद साहको नेतृवमा गएको टोलीले उनको गाउमा पुगेर सोधपुछ गरेको थियो।</p>\r\n\r\n<p style=\"text-align: justify;\">सप्तरीका प्रहरी नायब निरीक्षक जयप्रकाश साहको नेतृत्वमा सिंह भारतीय नागरिक भएको प्रमाण जुटाउन वीरपुर पुगेको थियो। राजकुमार सिंह स्वर्गीय रामबालक सिंहको चार छोरामध्ये कान्छो छोरा भएको र भारतमा समेत नागरिक भएको सबै प्रमाण भेटिएको थियो।</p>\r\n\r\n<p style=\"text-align: justify;\">सिंह भारतीय नागरिक हुनु र भारतमा पनि उनको आपराधिक पृष्ठभूमि नै रहेको अनुसन्धानबाट खुलेपछि सप्तरी प्रहरीले भारतीय प्रहरीसग सहयोग मागेको थियो। पक्राउ परेका सिंहको साथबाट बरामद भएको उनको सवारीचालक अनुमति पत्रमा रहेको नेपाली नागरिकता प्रमाणपत्रको नम्बरका आधारमा उनको नागरिकता कीर्ते भएको खुलेको हो।</p>\r\n\r\n<p style=\"text-align: justify;\">नेपाली नागरिकता नम्बर २/०७३९३११३ उल्लेख रहेको छ भने ठेगाना सप्तरी जिल्लाको तत्कालीन पकरी गाविस वडा नम्बर २ रहेको छ। तर उक्त नम्बरको नेपाली नागरिकता प्रमाणपत्र जिल्ला प्रशासन कार्यालय सप्तरीबाट जारी नै नभएको देखिन्छ।</p>\r\n\r\n<p style=\"text-align: justify;\">जिल्ला प्रशासन कार्यालय सप्तरीमा २/०७३९३११३ नम्बरको नेपाली नागरिकता सप्तरीबाट जारी नभएको पाइएपछि प्रहरीले भारतीय प्रहरीको सहयोग लिएको हो। सवारी चालक अनुमति पत्रमा ठेगाना तत्कालीन पकरी गाविस–२ सप्तरी रहेपनि उक्त ठाउँमा सिंह थरका एकजना पनि नरहेको स्थानीयको भनाइ छ। सप्तरी प्रहरीका प्रवक्ता माधव काफ्लेले आफूलाई जानकारी नभएको भन्दै बुझेर जानकारी दिने बताए।</p>"
    },
    "article_206821": {
        "title": "प्रदेश १ : नामाकरणमा अझै राजनीतिक किचलो",
        "author": "राकेश कर्ण",
        "content": "<p style=\"text-align:justify\"><strong>विराटनगर : </strong>प्रदेश-१ का तत्कालिन मुख्यमन्त्री शेरधन राई नेतृत्वको सरकारले २०७५ बैशाख २३ मा प्रदेशको अस्थायी राजधानी विराटनगर टुङ्गो लगायो।</p>\r\n\r\n<p style=\"text-align:justify\">एमाले नेतृत्वको सरकारले विराटनगरलाई राजधानी कायम गर्न सफल भएपनि नामकरण भने गर्न सकेन्। मुख्यमन्त्री राईले संसदको पाँचौं अधिवेशनबाटै नामकरण टुङ्गो लगाउने भरपुर प्रयास गरे। तर, सबैको अपनत्व हुने र सबैले शिरोधार्य गर्नसक्ने खालको नाम नभेटिएपछि नामाकरणको विषयले त्यतिबेला औपचारिकता पाएन। त्यसयता अन्यौल झैं बनेको प्रदेश नामकरणको अन्यौलता अझै पनि कायमै छ। राजनीतिक दलहरुबीच नामकरणको विषयमा सहमति जुटन नसक्दा मुलुक संघीय संरचनामा रुपान्तरण भएको पाँच वर्ष व्यतित हुन लाग्दासमेत प्रदेश-१ ले नाम पाउन सकेको छैन।</p>\r\n\r\n<p style=\"text-align:justify\">नामकरणको अन्तिम मौकाकारुपमा प्रदेशसभाको दशौं अधिवेशन जारी छ। ५ वर्षे प्रदेशसभाको पहिलो कार्यकाल सकिनै लाग्दा थाँती रहेको प्रदेश-१ को नामाकरणको विषय दलहरुको मुटूमै प्रवेश गरेको छ। बजेट अधिवेशनको मुख्य काम आगामी आर्थिक बर्ष २०७९/८० को बजेट पारित गर्ने भएपनि यही अधिवेशनबाट प्रदेशको नामाकरण पनि टुङ्ग्याउनु पर्ने बाध्यता प्रदेश सरकारमाथि छ।</p>\r\n\r\n<p style=\"text-align:justify\">प्रदेश-१ का पूर्वमुख्यमन्त्री शेरधन राई कांग्रेससँगको सहमतिमा नेकपा एमालेले प्रदेशको नामाकरणको तयारी गरिरहेको बताउँछन्। एमालेको तर्फबाट गठित कार्यदलको सहयोगमा नामाकरणको प्रक्रिया अघि बढाईसकिएको उनको भनाई छ। ‘नामाकरणका निम्ति एमालेको तर्फबाट गठित कार्यदलले काँग्रेस संसदीय दलसँग छलफल गरिसकेको छ। यही अधिवेशनबाट नामाकरण टुङ्गयाउने विषयमा काँग्रेस पनि सकारात्मक छ,’ उनले भने, ‘अब दुवै दलबीच सहमतिको एउटा प्रस्ताव तयार हुन्छ। त्यसले संसदमा प्रवेश पाउँछ।’</p>\r\n\r\n<p style=\"text-align:justify\">नेकपा एमाले चर्चामा रहेका कोशी, किराँत, लिम्बुवान र सगरमाथालगायतका नामबाटै सहमति जुटाएर प्रदेशको नामाकरण गर्ने पक्षमा छ। नामकरण सहजीकरणका निम्ति यसअघि गठित एमालेले पूर्वमन्त्रीहरु हिक्मत कार्की, जीवन घिमिरे, जगदिश कुसियैत र उषाकला राई तथा सांसद अर्जुन राई सम्मिलित कार्यदलले काँग्रेस संसदीय दलसँग समेत छलफल गरिसकेको छ। दुवै दलबीच यही अधिवेशनबाट नामकरण टुंगो लगाउने विषयमा सहमतिसमेत भएको एमाले कार्यदलका संयोजकसमेत रहेका हिक्मत कार्की बताउँछन्।</p>\r\n\r\n<p style=\"text-align:justify\">प्रदेश १ को नामकरणको विषयमा एकमत जुटाउन तथा अन्य दलहरुसँग छलफल गर्न नेपाली काँग्रेसले दलका नेता राजीव कोइरालालाई जिम्मेवारी हस्तान्तरण गरेको छ। कोईरालाले सदनमा समेत प्रदेश नामकरणको विषयलाई खरो रुपमा उठाउँदै आएका छन्। उनी भन्छन्, ‘सम्भावित नामका विषय सबै दलहरुभित्र छलफल सुरु भईसक्नुपर्ने हो। तर, ढिलाई भईरहेको छ। यसअघि दुईतिहाई बहुमतको सरकारले प्रदेशको नामकरण गर्न सकेन। यसपटक हामी प्रतिबद्ध छौं। साथ, सहयोग रहन्छ।’</p>\r\n\r\n<p style=\"text-align:justify\">प्रदेश सरकारका आर्थिक मामिला तथा योजनामन्त्री इन्द्रबहादुर आङ्बोले एमालेले साथ दिए नामकरणको विषय सजिलै टुङ्गो लाग्ने बताउँछन्। ‘पहिचान वा भूगोलका आधारमा नामकरण हुन्छ?’ भन्ने अन्नपूर्ण पोष्टको जिज्ञासामा उनले प्रष्ट जवाफ दिएनन्। उनले भने, ‘गठबन्धनको तर्फबाट एउटै प्रस्ताव जान्छ।’</p>\r\n\r\n<p style=\"text-align:justify\">सातमध्ये पाँच प्रदेशले जातीय पहिचानको मुद्दा त्यागेका कारण प्रदेश-१ मा पनि ‘पहिचानवादी च्याप्टर’ क्लोज भएको एमालेका केही नेताहरु बताउँछन्। प्रदेश-१ को नामकरणमा जातीय पहिचान जोडिए जनस्तरबाटै विरोध हुने संकेत देखिएको उनीहरुको भनाई छ। प्रदेशमा द्वन्द्वको अवस्था सिर्जना हुनेगरी नामकरण गर्न नहुने एमाले प्रदेशसभा सदस्य एवं पूर्वआन्तरिक मामिला तथा कानूनमन्त्री हिक्मतकुमार कार्कीको तर्क छ। उनी भन्छन्, ‘प्रदेशको नामकरण सिङ्गो प्रदेशबासीको पहिचानको आधारमा हुनुपर्छ, जातीय पहिचानको मुद्दा त्याग्नुपर्छ। हिजो पहिचानकै विषयमा सहमति जुट्न नसक्दा नामलाई थाँती राखिएको हो।’</p>\r\n\r\n<p style=\"text-align:justify\">यता सत्ता गठबन्धनमा सम्मिलित संयुक्त लोकतान्त्रिक राष्ट्रिय मञ्चले प्रदेशको नाम ‘लिम्बुवान’ राख्नुपर्ने माग गर्दै आएको छ। तर, गठबन्धनकै तर्फबाट सरकारका स्वास्थ्य मन्त्रीसमेत रहेका जसपा संसदीय दलका नेता जयराम यादव प्रदेशको नामकरण जातीय पहिचानको आधारमा नभई ऐतिहासिक महत्व झल्किने किसिमको हुनुपर्ने बताउँछन्। प्रदेशको नाममा आर्थिक, सामाजिक, राजनीतिक र बहु–सांस्कृतिक विविधता लगायतका विषयवस्तुहरु समेटिनुपर्ने उनको भनाई छ। उनी भन्छन्, ‘प्रदेशको नामकरण पहिचानकै आधारमा हुनुप । तर, त्यसले कुनै एउटा जातजाति वा धर्म–सम्प्रदायलाई नेतृत्व गर्नुहुँदैन। समावेशी हुनुपर्छ।’</p>\r\n\r\n<p style=\"text-align:justify\">१४ जिल्ला र १३७ स्थानीय तह रहेको प्रदेश १ मा पहाडी र हिमाली जिल्लाको संख्या ११ तथा तराईका जिल्लाको संख्या ३ छ। नामकरणका लागि विश्वको सर्वोच्च शिखर सगरमाथादेखि कोशी नदी, नेपाल–भारत सीमा जोडिएको मेची नदी र धार्मिक हिसाबले हलेसी महादेव तथा पाथीभरा माईको नाम समेत बाहिर आएको छ। प्रदेशका बुद्धिजीवी वर्गहरु पनि यसको पक्षमा छन्। ७ मध्ये ५ प्रदेशले जातीय पहिचानको मुद्दा त्यागेका कारण प्रदेश १ मा पनि त्यसको अभ्यास हुनुपर्ने विराटनगरस्थित स्नातकोत्तर क्याम्पसका समाजशास्त्र विषयका सह–प्राध्यापक डिल्ली प्रसाई बताउँछन् । उनी भन्छन्, ‘प्रदेश १ को नामकरण राष्ट्रिय पहिचानको आधारमा हुनुपर्छ। जातीय पहिचानको विषय विवादास्पद हुन्छ।’</p>\r\n\r\n<p style=\"text-align:justify\">यता सेलर हुने डरले प्रदेश १ सरकारले कार्यकाल सम्पन्न हुन लाग्दा नामाकरणको विषय पुनः उठाएको छ। तर गठबन्धनभित्रकै खटपटका कारण नामकरण भने अझैपनि चूनौतीपूर्ण छ।</p>"
    },
    "article_206607": {
        "title": "हाम्रो परराष्ट्र नीति भूराजनीतिक संवेदनशीलतामै चल्नुपर्छ : वर्षमान पुन",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं : </strong>नेकपा माओवादी केन्द्रका नेता वर्षमान पुनले नेपालको परराष्ट्र नीति भूराजनीतिक संवेदनशीलतालाई ख्याल गरेर अगाडि बढाउनुपर्ने बताएका छन्।</p>\r\n\r\n<p style=\"text-align: justify;\">मदन भण्डारी फाउण्डेसनले आयोजना गरेको वर्तमान कुटनीतिक अभ्यास र यसका प्रभावहरु विषयक अन्तरक्रियामा बोल्दै नेता पुनले नेपालको सामान्य भूराजनीतिक अवस्थामा नरहेको बताए। ‘हाम्रो भूराजनीति निकै संवेदनशील अवस्थामा छ। संवेदशीनलतामै हामी चल्नुपर्छ,’ उनले भने।</p>\r\n\r\n<p style=\"text-align: justify;\">नेता पुनले कुटनीतिक सम्बन्ध र परराष्ट्र मामिलामा कोही पनि सरकार संविधान बाहिर जान नहुने बताए। ‘बाहिर जान खोज्यो भने नागरिक तह पार्टी तह र विज्ञ तहबाट खबरदारी गर्नुपर्छ,’ उनले भने। &nbsp;</p>\r\n\r\n<p style=\"text-align: justify;\">संविधानअनुसार नै परराष्ट्र नीति सञ्चालन हुनुपर्छ भन्नेमा आफ्नो पार्टी स्पष्ट रहेको उनले बताए।</p>\r\n\r\n<p style=\"text-align: justify;\">‘भूराजनीतिमा सामाजिक, आर्थिक अवस्थलाई ध्यान दिएर जाँदा राष्ट्रिय अखण्डता, भौगलिकता र स्वाधिनता जोगाउँछ,’ उनले भने।</p>\r\n\r\n<p style=\"text-align: justify;\">अहिलेको बदलिँदो विश्व भूराजनीतिमा बेला बेला नयाँ परिस्थिति आइरहेको भन्दै त्यसमा जोगिएर अघि बढ्नुपर्नेमा उनले जोड दिए। ‘अहिलेको विश्व राजनीतिलाई हेरेर संविधानले कुटनीतिलाई परिभाषित गरेको छ। स्वाधिनता बचाउनेगरी नीति सञ्चालन गर्नुपर्छ। यसरी चल्न सकेनौं भने ठूलो चुनौती आउनेछ,’ नेता पुनले भने। &nbsp;</p>\r\n\r\n<p style=\"text-align: justify;\">कुटनीतिक र रणनीतिक विषयमा बहस हुनुपर्नेमा जोड दिँदै एमसीसीमा भएको बहसलाई नराम्रो भन्न नमिल्ने जिकिर गरे। ‘राष्ट्रिय नीति र दृष्टिकोणबाट अगाडि जानुपर्छ। निश्चित मन्त्रालयबाट परामर्श हुनुपर्छ। बेखबर हुनुहुँदैन,’ उनले भने।</p>"
    },
    "article_206419": {
        "title": "एमालेका जनप्रतिनिधिलाई आजदेखि अभिमुखीकरण, राष्ट्रिय राजनीतिबारे ओलीले प्रशिक्षण दिने",
        "author": "अन्नपूर्ण",
        "content": "<p><strong>काठमाडौं </strong>: नेकपा एमालेले स्थानीय तह निर्वाचनमा&nbsp;विजयी&nbsp;भएका जनप्रतिनिधिहरुलाई आजबाट दुई दिने प्रशिक्षण दिन लागेको छ। पार्टी कार्यालय च्यासलमा सोमबार बसेको सचिवालय बैठकको निर्णय अनुसार आजबाट&nbsp;दुई दिने प्रशिक्षण तथा अभिमुखीकरण कार्यक्रम गरिएको एमाले प्रचारविभाग उपप्रमुख विष्णु रिजालले जानकारी दिए।&nbsp;</p>\r\n\r\n<p>उनका अनुसार एमाले अध्यक्ष केपी शर्मा ओलीले राष्ट्रिय सभामा बिहीबार ११ बजे प्रशिक्षण तथा अभिमुखीकरण कार्यक्रमको उद्घाटन गर्नेछन्। पार्टी स्कूल विभागले आयोजना गर्ने प्रशिक्षण कार्यक्रममा एमालेबाट निर्वाचित पालिकाका प्रमुख/अध्यक्ष र उपप्रमुख/उपाध्यक्षलाई रहने रिजालले बताए। एमालेले ७५२ स्थानीय तहमध्ये २०५ पालिकामा प्रमुख र २४० उपप्रमुख जितेको छ। एउटा पालिकामा निर्वाचन सम्पन्न हुन बाँकी रहेको छ।</p>\r\n\r\n<p>एमालेले जनप्रतिनिधिहरुलाई स्थानीय सरकार सञ्चालन, नीति र कार्यक्रम कसरी बनाउने, बजेट तथा कानून निर्माण कसरी गर्ने, विकास, सुशासन, जनतासँग सम्बन्धन कसरी स्थापित गर्ने र राष्ट्रिय राजनीतिलगायतका विषयमा प्रशिक्षण दिन लागेको हो।</p>"
    },
    "article_206361": {
        "title": "नेपाललाई भूराजनीतिक द्वन्द्वमा धकेल्न खोजेर सरकारले के गर्न खोजेको हो : एमाले",
        "author": "अन्नपूर्ण",
        "content": "<p><strong>काठमाडौं </strong>: नेकपा एमालेका उपमहासचिव प्रदीप ज्ञवालीले नेपाललाई भूराजनीतिक द्वन्द्वमा धकेल्न खोजेर सरकारले के गर्न खोजेको भन्दै प्रश्न गरेका छन्। बुधबार प्रतिनिधि सभाको बैठकमा बोल्दै उनले प्रस्तावित अमेरिकी स्टेट पार्टनरसिप प्रोग्राम (एसपीपी) सम्झौता सरकारले अगाडि बढाउन खोजेको भन्दै&nbsp;विरोध गरेका हुन्।</p>\r\n\r\n<p>पूर्वपरराष्ट्रमन्त्री ज्ञवालीले&nbsp;सरकारले श्रृखलाबद्ध रुपमा परराष्ट्र नीतिमा गम्भीर विचलन ल्याउन खोजेको बताए। ‘एसपीपी सम्झौता नेपालको संविधानको बिल्कुल बर्खिलापमा छ। नेपालले अबलम्बन गर्दै आएको परराष्ट्र नीतिको बर्खिलाप छ।’ उनले थपे, ‘हाम्रो सबै देशसँग मित्रता छ। ’</p>\r\n\r\n<p>उनले एसपीपी सम्झौताले मुलुकलाई भूराजनीतिक द्वन्द्वमा धकेल्ने भएकाले कुनै पनि हालतमा स्वीकार्न नसकिने बताए। उनले सरकार परिवर्तन हुनसाथ&nbsp;एसपीपी अगाडि बढाइएको र दलहरुबीच छलफल नगरिएको भन्दै आपत्ति जनाए।</p>"
    },
    "article_206259": {
        "title": "एमाले जनप्रतिनिधिलाई असार २ र ३ गते अभिमुखीकरण, राष्ट्रिय राजनीतिबारे ओलीले प्रशिक्षण दिने",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong> नेकपा एमालेले स्थानीय तह चुनावमा निर्वाचित जनप्रतिनिधिहरुलाई दुई दिने प्रशिक्षण दिने भएको छ। पार्टी कार्यालय च्यासलमा सोमबार बसेको सचिवालय बैठकले दुई दिने अभिमुखीकरण आयोजना गरिने उपमहासचिव प्रदीप ज्ञवालीले जानकारी दिए।</p>\r\n\r\n<p style=\"text-align: justify;\">उनका अनुसार आगामी असार २ र ३ गते राष्ट्रिय सभामा प्रशिक्षण आयोजना गरिनेछ। प्रशिक्षण कार्यक्रममा २४० पालिकाका प्रमुख र उपप्रमुखको सहभागिता रहने एमालेले जनाएको छ। वैशाख ३० गते सम्पन्न स्थानीय तह चुनावमा एमालेले २४० पालिकामा विजयी भएको थियो।</p>\r\n\r\n<p style=\"text-align: justify;\">पार्टी अध्यक्ष केपी शर्मा ओली, महासचिव शंकर पोखरेललगायत शीर्ष नेताले प्रशिक्षणमा दिने कार्यक्रम रहेको ज्ञवालीले जानकारी दिए। सहभागी जनप्रतिनिधिहरुलाई नीति र कार्यक्रम कसरी बनाउने, जनतासँग सम्बन्धन कसरी स्थापित गर्ने र राष्ट्रिय राजनीतिबारे प्रशिक्षण दिइने उनले बताए।&nbsp;</p>"
    },
    "article_206119": {
        "title": "एसिया-युरोप राजनीतिक मञ्चको अध्यक्षमा एमाले नेता भट्टराई निर्वाचित, आईक्यापको बैठक नेपालमा हुने",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं : </strong>नेकपा एमालेका स्थायी कमिटी सदस्य एवं परराष्ट्र मामिला विभाग प्रमुख डा. राजन भट्टराई एसिया-युरोप राजनीतिक मञ्चको अध्यक्षमा निर्वाचित भएका छन्।</p>\r\n\r\n<p style=\"text-align: justify;\">एसियाली राजनीतिक दलहरुको अन्तर्राष्ट्रिय सम्मेलन (आइक्याप) को हालै सम्पन्न बैठकबाट डा भट्टराई एसिया–युरोप राजनीतिक मञ्चको अध्यक्षमा आगामी दुई बर्षका लागि निर्वाचित भएका हुन्।</p>\r\n\r\n<p style=\"text-align: justify;\">चेक गणतन्त्रको राजधानी परागमा आयोजित आइक्याप स्थायी समितिको बैकठले उक्त मञ्चको पाँचौँ बैठक र आइक्याप स्थायी समितिको ४०औँ बैठक आगामी २०२३ को अक्टोबरमा नेपालमा आयोजना गर्ने निर्णय पनि गरेको छ।</p>\r\n\r\n<p style=\"text-align: justify;\">डा. भट्टराई नेपालका तर्फबाट आइक्यापको स्थायी समिति सदस्य रहेका छन्।</p>\r\n\r\n<p style=\"text-align: justify;\">उनले फेसबुकमार्फत अध्यक्ष निर्वाचित भएपछि कार्यक्रमको अध्यक्षता गरेको उल्लेख गरेका छन्।</p>"
    },
    "article_205945": {
        "title": "‘ताला’ राजनीतिले थलियो त्रिभुवन विश्वविद्यालय",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं :</strong> सरकारले आर्थिक वर्ष २०७९-८० को बजेट वक्तव्यमार्फत् त्रिभुवन विश्वविद्यालय (त्रिवि)को केन्द्रीय क्याम्पसलाई 'सेन्टर फर एक्सिलेन्स' बनाउने घोषणा गरेको छ। तर, त्यही विश्वविद्यालय राजनीतिले थलथली भएको छ।</p>\r\n\r\n<p style=\"text-align: justify;\">देशकै जेठो विश्वविद्यालय त्रिविमा गएको माघ ७ गतेदेखि लगाइएको ताला अहिलेसम्म खुल्न सकेको छैन। पछिल्लो पटक नेपाली कांग्रेसनिकट नेविसंघमा आबद्ध विद्यार्थीले त्रिविको उपकुलपति, शिक्षाध्यक्ष र रजिष्ट्रारको कार्यायमा ताला लगाए छन्।&nbsp;</p>\r\n\r\n<p style=\"text-align: justify;\">जनकपुरस्थित युथ क्याम्पसलाई ब्याचलर अफ कम्प्युटर एप्लिकेसन (बीसीए) कार्यक्रमका लागि आफैँले दिएको सम्बन्धनमा ३२ लाख रुपैयाँ घुस नपाउँदा खारेज गरेको भन्दै तालाबन्दी गरिएको हो। तालाबन्दी हुँदासमेत सम्बद्ध निकायहरुले विज्ञप्ति निकाल्नेबाहेक केही गर्न सकेका छैनन्।</p>\r\n\r\n<p style=\"text-align: justify;\">विद्यार्थी र प्राध्यापकका विभिन्न संगठनले गरेको तालाबन्दीका कारण विश्वविद्यालयको दीर्घकालीन लक्ष्य र योजना नै अलपत्र बन्न पुगेको छ। लामो समयदेखि विश्वविद्यालयलाई अनिर्णयको बन्दी बनाएको भन्दै गत जेठ १८ गते नेकपा (क्रान्तिकारी)ले ताला फोडेको थियो। ताला फोडेको अर्को दिन नेबि संघले पुनः ताला लगाएको थियो।&nbsp;</p>\r\n\r\n<p style=\"text-align: justify;\">नेविसंघ त्रिवि समितिका सचिव योगेन्द्र रावलले त्रिविले आफूसँग गरिएको सम्झौता कार्यान्वयन नगरेकाले ताला लगाएको बताए। उनका अनुसार नेविसंघले पाठ्यक्रम परिवर्तन नगरेको, शैक्षिक क्यालेण्डर लागू नगरेको, जनकपुरस्थित युथ क्याम्पसलाई ब्लाचलर अफ कम्प्युटर अप्लिकेशन (बीसीए)का सम्बन्धमा आर्थिक लेनदेन गरेकाले ताला लगाइएको हो।&nbsp;<br />\r\nनेविसंघले उपकुलपति, रजिष्ट्रार र शिक्षाध्यक्षको बर्खास्त वा राजीनामा माग गरेको छ। त्रिविले नेविसंघसँग वार्ता गर्नका लागि त्रिवि विद्यार्थी कल्याण तथा खेलकुद महाशाखाका निर्देशक पशुपति अधिकारीको संयोजकत्वमा तीन सदस्यीय वार्ता टोलीसमेत गठन गरेको छ।</p>\r\n\r\n<p style=\"text-align: justify;\">वार्ता टोलीका संयोजक अधिकारीले नेविसंघसँग धेरैपटक वार्ता गरे पनि निष्कर्षमा नपुगेको बताए। ‘हामी सात-आठ पटक वार्तामा बस्यौँ, नेविसंघको मागअनुसार बर्खास्ती वा राजीनामा असम्भव कुरा हो,' उनले भने, ‘त्यही भएर वार्ता निष्कर्षमा पुग्न सकेको छैन।’</p>\r\n\r\n<p style=\"text-align: justify;\">नेबिसंघको तालाबन्दीविरुद्ध अनेरास्ववियूले प्रदर्शन गरेको छ। त्रिविमा लगाइएको ताला नेविसंघले नखोले अखिलले ताला फोड्ने चेतावनी दिएको छ।<br />\r\nत्यसअघि आंशिक शिक्षकले पनि उपकुलपति, रजिष्ट्रार र शिक्षाध्यक्षको कार्यकक्षमा आफूहरुलाई दैनिक ज्यालादारीबाट मासिक ज्यालादारीमा राख्नुपर्ने माग गर्दै माघ २० गतेदेखि ताला लगाएका थिए।</p>\r\n\r\n<p style=\"text-align: justify;\"><strong>त्रिविमा ताला लागेको कुरा गृह र शिक्षामन्त्रीलाई जानकारी छ ?</strong></p>\r\n\r\n<p style=\"text-align: justify;\">सांसद भीम रावलले त्रिविमा १३९ दिनदेखि तालाबन्दी हुँदा पनि सरकार मुकदर्शक बनेको बताए। बिहीबार प्रतिनिधिसभामा रावलले गृहमन्त्री र शिक्षामन्त्रीलाई त्रिविमा ताला लागेको जानकारी छ? भन्दै प्रश्न गरेका थिए।</p>\r\n\r\n<p style=\"text-align: justify;\">सांसद रेणुका गुरुङ सत्तापक्षकै भातृसंगठनले तालाबन्दी लगाउँदा यसले उच्च शिक्षामा कस्तो असर पर्ला? भन्दै प्रश्न गरिन्।&nbsp;</p>"
    },
    "article_205576": {
        "title": "मेयर बालेन्द्र साहको राजनीतिक भेटघाट तीब्र, देउवा र ओलीपछि प्रचण्ड भेट्न खुमलटारमा",
        "author": "अन्नपूर्ण",
        "content": "<p style=\"text-align:justify\"><strong>काठमाडौं </strong>: काठमाडौं महानगरपालिकाका मेयर बालेन्द्र साह (बालेन) ले शीर्ष नेतासँग भेट तीब्र पारेका छन्। प्रधानमन्त्री एवं कांग्रेस सभापति शेरबहादुर देउवा र पूर्वप्रधानमन्त्री एवम् एमाले अध्यक्ष केपी शर्मा ओलीसँग भेट गरेका साहले पूर्वप्रधानमन्त्री एवम् माओवादी केन्द्रका अध्यक्ष पुष्पकमल दाहाल ‘प्रचण्ड’सँग भेट गरेका हुन्। बालेन्द्रले शनिबार बिहान खुमलटारस्थित प्रचण्ड निवासमा पुगेर उनले छलफल गरेका छन्।</p>\r\n\r\n<p style=\"text-align:justify\">भेटमा बालेन्द्रले प्रचण्डलाई सहयोग गर्न आग्रह गरेका थिए। जवाफमा प्रचण्डले बालेन्द्रलाई स्वतन्त्रबाट जितेर पनि&nbsp;सबैलाई मिलाएर सहकार्य गर्ने काम गरेको भन्दै&nbsp;आफूले पनि साथ दिने बताए। ‘पहिलेका मेयरहरू स्वतन्त्रबाट जितेपनि पार्टीलाई गाली गर्ने प्रणाली थियो तर तपाईले पहिलो पटक सबैलाई मिलाएर सहकार्य गर्ने काम गरिरहनुभएको छ त्यो सह्रानिय छ हाम्रो साथ र सहयोग हुने छ’ प्रचण्डको भनाई उल्लेख गर्दै भेटमा सहभागी एक सदस्यले भने।&nbsp;</p>\r\n\r\n<p style=\"text-align:justify\">स्वतन्त्रबाट उम्मेदवार दिएपछि&nbsp;लौरो चिन्ह लिएर निर्वाचनमा होमिएका उनले सत्ता गठबन्धनलाई पराजित गर्दै मेयरमा निर्वाचित भएका थिए। उनले महानगरमा परिवर्तन ल्याउन विभिन्न पक्षसँग सहकार्यको पहल थालिएको स्पष्ट पारेका छन्। उनले शीर्ष नेतासँग भेटेर काठमाडौँको फोहोर व्यवस्थापनको समस्या समाधानका लागि दबाब दिँदै आएका छन् ।&nbsp;</p>\r\n\r\n<p style=\"text-align:justify\">मेयर शाहले सपथग्रहण गरेकै दिन प्रधानसेनापति प्रभुराम शर्मासँग भेट गरेका थिए। आफू विजयी हुने निश्चित भएपछि मतगणनाको औपचारिक घोषणा अगाडि नै ओलीसँग भेटेका शाहले बुधबार प्रधानमन्त्री देउवासँग बालुवाटार पुगेर भेट गरेका हुन्।</p>\r\n\r\n<p style=\"text-align:justify\">मेयर शाहले काठमाडौंको उन्नति, समृद्धि र सकारात्मक परिवर्तनका लागि धेरैभन्दा धेरै व्यक्तिसँग भेट गरेर छलफल गर्ने, सुझाव समेट्ने र सहकार्यका लागि पहल गरिरहेको बताउँदै आएका छन्। ‘यो सिलसिला उम्मेदवारी घोषणा गर्नुभन्दा पहिलेदेखि सुरु भएर निकै पछिसम्म पनि रहिरहने छ,’ उनले भनेका छन्, ‘समय अनुकूलताका कारण कसैसँग अघि वा पछि भेट हुन सक्छ। यसलाई अन्यथा नबुझिदिन अपिल गर्दछौँ।’</p>\r\n\r\n<p style=\"text-align:justify\"></p>"
    },
    "article_205280": {
        "title": "सिरहा कांग्रेसमा गठबन्धनको राजनीति : मधेस प्रदेशका महामन्त्री एकातिर, स्थानीय संगठन अर्कोतिर",
        "author": "शम्भु यादव",
        "content": "<p style=\"text-align: justify;\"><strong>सिरहा :</strong> सिरहा नगरपालिकामा नगर कार्यपालिका सदस्यका लागि नेपाली कांग्रेसका तर्फबाट दुईतिर गठबन्धन देखिएको छ। मधेस प्रदेशका महामन्त्री उपेन्द्र यादवले एमालेसँग गठबन्धन गरेको छ भने नगर कार्यसमितिले जसपा, नेकपा एससँग गठबन्धन गरेको छ।&nbsp;</p>\r\n\r\n<p style=\"text-align: justify;\">आइतबार भएको निर्वाचनमा कार्यपालिका सदस्यमा जसपा, नेकपा एस र कांग्रेसका नगरसमितिले गरेको गठबन्धनले विजयी भएको छ। एमाले र कांग्रेसका अर्को समूहले गरेको गठबन्धन पराजित भएको छ।&nbsp;</p>\r\n\r\n<p style=\"text-align: justify;\">८ कार्यपालिका सदस्यमा कांग्रेसका इन्द्रादेवी कर्ण ६७, हिरावती राय कुर्मी ६६, रामबली मुखिया ६५, जसपाका तारादेवी सदा ९५, शोभादेवी यादव ६५, अनिलकुमार कर्ण १०१ र नेकपा एसका रामकाशी देवी यादव ६४, रविन्द्रकुमार साह ६३ मत ल्याएर विजयी भएको छ।</p>\r\n\r\n<p style=\"text-align: justify;\">महामन्त्री उपेन्द्र यादवले उठाएको कांग्रेसका उम्मेदवार दिनेशकुमार साह ४१ मत र रामएकवाल दास ६ मत मात्रै प्राप्त गरेको छ। एमालेका उम्मेदवारहरु इन्द्रजित भण्डारी ४०, धनेश्वरीदेवी तत्मा ४२, परमेश्वरीदेवी खत्वे ४०, पुनमदेवी दास ४० र मिनादेवी मण्डलले ४० मत ल्याएका छन्।&nbsp;</p>\r\n\r\n<p style=\"text-align: justify;\">२२ वडा रहेको यस नगरपालिकामा मेयर, उपेयर र ७ वडाअध्यक्षसहित ३५ जना एमाले, ४ वडासहित २४ जना कांग्रेस, ४ वडासहित २२ जना जसपा, ४ वडासहित २१ जना नेकपा एस, १ सहित ५ जना माओवादी र १ वडासहित ५ स्वतन्त्रका जनप्रतिनिधिसहित ११२ जना निर्वाचित भएका थिए। &nbsp;</p>\r\n\r\n<p style=\"text-align: justify;\">यहाँ महामन्त्री यादव कांग्रेसबाट मेयरमा पदमा चुनाव लडेका थिए। उनी एमालेका डा. नविन यादवसँग ठूलो मतान्तरले पराजित भए।&nbsp;कार्यपालिका सदस्यका लागि कांग्रेस नगर कार्यसमितिले जसपा र नेकपा एससँग गठबन्धन गरेर उम्मेदवार टुङ्गो लगाएको थियो। तर, प्रदेशबाट महामन्त्री यादवले स्थानीय स्तरबाट निर्णय भएको भन्दा फरक व्यक्तिको नाममा टिकट ल्याएका थिए।&nbsp;</p>\r\n\r\n<p style=\"text-align: justify;\">फेरि कांग्रेसको नगर, प्रदेशसभा र क्षेत्रीय कार्यसमितिले अर्को टिकट ल्याएर गठबन्धनको आधारमा उम्मेदवारी दर्ता गराएका थिए। त्यसपछि महामन्त्री यादवले आफैँ पत्र लेखेर आधिकारिक उम्मेदवार बारे निर्वाचन अधिकृतलाई पठाएका थिए। अर्कोतिर नगरसभापति अषिशलाल यादवले पनि अर्को पत्र लेखेर आधिकारिक उम्मेदवारबारे पत्र लेखेका थिए।</p>\r\n\r\n<p style=\"text-align: justify;\">एमालेसँग कार्यपालिका सदस्यका लागि गठबन्धन गरेको विषयमा प्रतिक्रिया माग्दा सबै कुरा जिल्ला सहसचिव रामबाबु यादवलाई थाहा रहेको भन्दै पन्छिएका छन्।</p>"
    },
    "article_205081": {
        "title": "राजनीतिमा बेथिति",
        "author": "जनक केसी",
        "content": "<p style=\"text-align: justify;\">एक सय ४ वर्षको जहानियाँ राणा शासनको अन्त्यपछि २००७ सालमै मुलुकमा प्रजातन्त्रको घाम झुल्क्यो। अर्थात्, प्रजातन्त्रको उदय भएको सात दशक बितिसक्यो। यसबीचमा अधिकांश राष्ट्रले विकास र समृद्धिमा चमत्कार गरे। जनताका आधारभूत आवश्यकताहरू पूरा गरे। विकास र समृद्धिकै कारण अब्बल राष्ट्रका रूपमा दर्ज भए। तर, हामी राजनीतिक किचलोको जालबाट उम्कन सकेनौं। सत्ता र शक्तिको स्वार्थले राजनीतिलाई जहिले पनि गिजोली रह्यो। अस्थिर राजनीतिले राष्ट्रिय विकास, समृद्धि र राष्ट्रिय जीवनको आधारभूत आवश्यकतालाई सधैं ओझेलमा पार्‍यो। छिटोछिटो राजनीतिक व्यवस्था मात्रै परिवर्तन भए। निःस्वार्थ काम गरेको भए मुलुकमा अकल्पनीय विकासका संरचना र आर्थिक आधारहरू खडा भइसक्थे।</p>\r\n\r\n<p style=\"text-align: justify;\">प्रजातन्त्र स्थापना भएपछिको सात दशकमा जनताले विभिन्न राजनीतिक व्यवस्था भोगे। सबैले राष्ट्रको आमूल परिवर्तन र विकासकै कुरा गरेका थिए, जनतामा सपना पनि बाँडेका थिए। बहुदलीय प्रजातान्त्रिक व्यवस्था, निर्दलीय पञ्चायती व्यवस्था, (सुधारिएको सहित) पुनः स्थापित बहुदलीय व्यवस्था र हालको संघीय गणतान्त्रिक व्यवस्था नै किन नहोस्, जनताले परिवर्तनमा साथ दिए। लामो विराशत ओगटेको राजसंस्था पनि बिदा गरियो। त्यस क्रममा मुलुकलाई आर्थिक र सामाजिक रूपान्तरणको युगमा प्रवेश गराउने राजनीतिक अठोट गरिएको थियो। अल्पसंख्यक, सीमान्तकृत, पिछडिएको वर्ग, जनजाति र महिलाहरूको जीवनस्तरमा सुधार ल्याउने वाचा पनि गरिएको थियो। तर, संकल्प, वाचा र नारा पूरा भएनन्। &nbsp;जनताको जीवनस्तर जहीँको त्यही रह्यो।&nbsp;</p>\r\n\r\n<p style=\"text-align: justify;\">लोककल्याणकारी राज्यको परिकल्पनासहित संविधानका पानाहरू भर्न धेरै कलमका मसीहरू खर्च भए। विभिन्न समयमा संविधान निर्माणमा राष्ट्रको अपार स्रोत, साधन, श्रम र समय पनि खर्च भयो। राजनीतिक क्रान्ति, माओवादी सशस्त्र संघर्ष र जनआन्दोलनमा १७ हजारभन्दा बढी नागरिकले बलिवेदिमा होमिनु पनि पर्‍यो। राष्ट्रिय सम्पत्तिको ठूलो क्षति भयो। यत्रो बलिदान हुँदा पनि अधिकांश नेपालीको मुहारमा कान्ति आउन सकेको छैन। गरिबीको रेखाबाट उकालो लाग्ने दिन अझसम्म देखा परेको छैन। धनी र विपन्नबीचको खाडल झन्–झन् फराकिलो हुँदै छ। आम नागरिकले राष्ट्रबाट पाउने सुविधा दिन प्रतिदिन खुम्चिदै छ।&nbsp;</p>\r\n\r\n<p style=\"text-align: justify;\">राजनीतिक व्यवस्था फेरिए पनि नेताहरूको मानसिकतामा परिवर्तन आउन सकेको छैन। राजनीति सिद्धान्त, निष्ठा, आदर्श र मूल्य मान्यतामा चल्न सकेको छैन भन्दा खास फरक नपर्ला। यो सत्ता, शक्ति, पद र लाभ हानीको चक्करमा घुमिरहेको छ। देशको मुहार फेर्ने र जनताको भाग्य कोर्ने कुरा मिथ्या सावित हुन्छ कि भन्ने चिन्ता बढ्दै गएको छ। सुशासनको जतिसुकै रटान लगाए पनि सेवा लिने निक(ायहरूमा सर्वसाधारणहरूले भोग्नु परेको पीडाको कल्पना पनि गर्न सकिँदैन। राजनीतिक पहुँच र आर्थिक लेनदेन बिना काम होला भनेर चिताउनु दिवास्वप्न जस्तो भएको छ। सानोतिनो काम गर्न पनि लडाइँ जित्नुभन्दा गाह्रो छ। कुनै काम गराउन पर्‍यो भने आफ्नो मान्छे को छ ? र कति आर्थिक जोहो गर्नुपर्ने हो ? भन्ने चिन्ताले सताउँछ। स्वास्थ्य, शिक्षा, विद्युत्, खानेपानी र अन्य आधारभूत सेवा लिन सर्वसाधारणले भोग्नु परेको पीडा खपिनसक्नु छ।&nbsp;</p>\r\n\r\n<p style=\"text-align: justify;\">राजनीतिकको साँघुरो मानसिकताले २००७ सालदेखि आजसम्म छोडेको छैन। विश्व नै एक परिवार हो भन्ने अवधारणा विकसित भइरहेको समयमा पारिवारिक र आफन्तको घेराबाट बाहिर निस्कन सकेका छैनौं। एकै देशको नागरिक भए पनि छुट्टै दलको हुनासाथ अनाहकमा लखेटाइमा पर्ने प्रवृत्ति मौलाउँदै छ। समस्या यतिसम्म विकराल बन्दै गएको छ कि अर्को दलको नेता वा कार्यकर्तासँग कुनै कुरामा बिमति भयो भने कुन बेला कस्तो दुर्घटना निम्तिने हो केही ठेगान छैन। आफ्नो दलको भयो भने जस्तोसुकै अयोग्य पनि योग्य हुने र अर्को दलको भएको खण्डमा योग्य पनि अयोग्य ठानेर व्यवहार गर्ने नौलो विषय रहेन। विगतबाट पाठ सिक्न नसिक्नु र परम्परागत सोचबाट बाहिर निस्कन नसक्नु नेताहरूको ठूलो कम्जोरी हो।&nbsp;</p>\r\n\r\n<p style=\"text-align: justify;\">संविधानसभाबाट संविधान बनेपछि पक्कै पनि राष्ट्रको विकास, समृद्धि र रूपान्तरणमा फड्को मार्ने आसा गरिएको थियो। संविधानको भावना र मर्म उच्च छ। तर, कार्यान्वयन कमजोरीले गर्दा राम्रा कुराहरू छायामा परेका छन्। गणतन्त्र आएको डेढ दशकमा पनि राष्ट्रको बहुआयामिक विकास र जनजीविकामा केही सुधार आएन। &nbsp;</p>\r\n\r\n<p style=\"text-align: justify;\">मुलुकको आर्थिक अवस्था दिन प्रतिदिन खस्कँदो छ। बेरोजगारीले आकास छोएको छ। भारत, खाडी राष्ट्रतिर युवाहरूको लाम छ। उद्योगधन्दा ओरालोतिर छन्। केही वर्ष अगाडिसम्म विदेशी मुद्रा आर्जनको दरिलो स्रोतका रूपमा रहेका गार्मेन्ट्स, कार्पेट, पस्मिना आदि उद्योगहरू आज कुन अवस्थामा छन् केही ठेगान छैन। देशलाई आत्मनिर्भर बनाउने कपडा, छालाजुत्ता, रबर आदि उद्योगको निजीकरणको नाममा अस्तित्व नै मेटाइएको छ। केही दशक अगाडिसम्म अर्बौं रुपैयाँको खाद्यान्न विदेश निर्यात गर्ने मुलुक आज वर्षको १ खर्बको हाराहारीमा खाद्यान्न आयात गर्नेमा पुगेको छ।&nbsp;</p>\r\n\r\n<p style=\"text-align: justify;\">सत्ता र शक्तिमा हुनेहरूले जे गरे पनि छुट पाएका छन्। राष्ट्र र जनताप्रतिको जवाफदेहीता गौण बन्दै गएको छ। मन्त्री र सांसदहरू आफन्त र चुनाव क्षेत्रको विकासमा मात्र ध्यान दिने प्रवृत्ति बढेको छ। राजनीति देश र जनताको सेवामा भन्दा स्वार्थ सिद्ध गर्ने र आर्थिक आर्जन गर्ने पेसामा परिणत भएको छ।&nbsp;</p>\r\n\r\n<p style=\"text-align: justify;\">राजनीति भागबन्डाको खेती भएको छ। व्यवस्थापिका, कार्यपालिका न्यायपालिकामा हैसियतअनुसार भागबन्डाको आधारमा पदको बाँडफाँट राजनीनिक नियुक्ति, सरुवा बढुवा हुने परिपाटी छ। यसले गर्दा योग्यले अवसर नपाउने र अयोग्यले पद ओगटने प्रवृत्ति मौलाएको छ। बहुमत नआएको खण्डमा सरकार बनाउने बाध्यात्मक अवस्थामा दल-दलबीच गठबन्धन हुनु बेग्लै कुरा हो। तर, निर्वाचनमा समेत फरक धारको दलसँग गठबन्धन गर्ने परिपाटीले तत्कालका लागि राजनीतिक फाइदा जस्तो भए पनि भविष्यमा यसले देशलाई ठूलो क्षति नपुर्‍याउला भन्न सकिँदैन। &nbsp;</p>\r\n\r\n<p style=\"text-align: justify;\">चुनाव साह्रै खर्चिलो बन्दै गएको छ। योग्य उम्मेदवारले पनि टिकट पाउन गाह्रो बन्दै गएको छ। टिकट पाउन जति गाह्रो छ त्यत्तिकै चुनाव लड्न पनि ठूलो आँट चाहिन्छ। खर्चिलो चुनावले गलत प्रवृत्तिहरूलाई बढवा दिइरहेको छ। राजनीतिक तहमा भ्रष्टाचार मौलाउनु यसको मुख्य कारण हो। अर्कोतिर, परिवारवादको दबदबाले राजनीतिलाई क्षतविक्षत पारिरहेको छ। राणा शासनको बेलामा भन्दा आजभोलि परिवारवादले अझ प्रश्रय पाएको छ। सत्ता र शक्तिमा हुनेका छोराछोरी र नातेदारले मात्रै पद र अवसर पाउन थालेका छन्। सत्ता र शक्तिमा हुनेहरूको परिवारका सदस्यहरूले राजनीतिमा लाग्नु नै हुँदैन भन्ने पनि होइन। तर, गलत ढंगले लाग्नु भएन। विश्वका अनेकौं देशमा परिवारवादको राजनीतिले राष्ट्रलाई नै भुमरीमा पारेको घटता ताजै छन। राजनीति विशुद्ध राष्ट्रिय सेवा हो। देश र जनताको हितभन्दा बाहिर गएर राजनीति गर्ने छुट कसैलाई छैन। निश्वार्थ रूपमा राष्ट्रको सेवा गर्ने अवस्था सिर्जना नभए सम्म राजनीतिले सही दिशा लिएको ठहर्दैन। तर, राजनीति सेवा भावबाट विमुख हुँदै गएको छ। सर्वसाधारण जनतामा राजनीतिक दलहरूप्रति वितृष्णा भाव उत्पन्न हुँदै गएको आभाष स्थानीय तहको निर्वाचन २०७९ मा प्रमुखमा उठेका स्वतन्त्र उम्मेदवारहरू प्रतिमतदाताहरूको झुकावले स्पष्ट पारेको छ। आजका जनताहरू राजनीतिक रूपमा धेरै सचेत भइसकेका छन्। प्रत्येक राजनीतिक दलका क्रियाकलापप्रति जनताको सधैं चासो रहन्छ। जनताको मूल्यांकनबाट राजनीतिक दलहरू खरो रूपमा नउत्री सुख छैन। हाल राजनीतिमा देखिँदै गएका विसंगतिहरूलाई सुधार गर्नेतर्फ राजनीतिक दलहरू गम्भीर हुनुनै पर्छ। देश र जनताको हितलाई सर्वोपरी राखेर अगाडि बढेमा नेताहरूको राजनीतिक भविष्य सफल रहने कुरामा कुनै सन्देश छैन।</p>\r\n\r\n<p style=\"text-align: justify;\"><strong>सत्ताा र शक्तिको स्वार्थले राजनीतिलाई जहिले पनि गिजोली रह्यो। निःस्वार्थ काम गरेको भए मुलुकमा अकल्पनीय विकासका संरचना र आर्थिक आधारहरू खडा भइसक्थे।</strong></p>"
    },
    "article_204973": {
        "title": "राजनीतिक वितृष्णाले बालेन र हर्कहरु जित्नुभयो : माधव नेपाल",
        "author": "अन्नपूर्ण",
        "content": "<p><strong>काठमाडौं : </strong>नेकपा एकीकृत समाजवादीका अध्यक्ष माधवकुमार नेपालले युवाहरुमा राजनीतिक वितृष्णा छाएको बताएका छन्।</p>\r\n\r\n<p>संसदमा सरकारको नीति तथा कार्यक्रममाथिको छलफलमा भाग लिँदै उनले भने, 'चाहे काठमाडौंमा बालेनको सफलता होस्, चाहे धरानमा हर्कजीको। अहिले भर्खरै भएको निर्वाचनमा विभिन्न ठाउँमा स्वतन्त्र उम्मेदवारले जित्नुभएको छ। उहाँहरुलाई बधाइ दिन चाहन्छु। जनताले आफूलाई विश्वास भएका मान्छेलाई विजयी बनाएका छन्। ती सबै व्यक्तिहरुको मिहेनतका कारण सफलता प्राप्त गर्नुभएको छ,' उनले भने।</p>\r\n\r\n<p>उनले राजनीतिमा युवाहरुको व्यापक आलोचना भइरहेको हुँदा यसमा आत्मचिन्तन गर्नुपर्ने बताए। यसको मूल कारण देशमा बढ्दै गएको भ्रस्टाचार कारक रहेको बताए।&nbsp;</p>"
    },
    "article_204711": {
        "title": "दोस्रोपटक भरतपुरकी मेयर बनिन् रेणु दहाल : यस्तो छ राजनीतिक यात्रा",
        "author": "अनिल ढकाल",
        "content": "<p style=\"text-align:justify\"><strong>चितवन </strong>: २०३३ साल असार २३ गते चितवनको हालको भरतपुर महानगरपालिका १४ भिमसेननगरमा जन्मेकी रेणु दाहाल माओवादी केन्द्रका अध्यक्ष पुष्पकमल दाहाल प्रचण्डकी माइली छोरी हुन्। बुवाको राजनैतिक यात्राले उनलाई पनि त्यसैमा आकर्षित गर्‍यो।&nbsp;</p>\r\n\r\n<p style=\"text-align:justify\">त्यसो त उनलाई बुवाको कारण राजनितिको पहुँचमा रहेको भनि आलोचना नभएको पनि होइन तर उनको राजनैतिक गतिविधि उनका बुवासँगै सक्रिय थियो। देशको विकट अनि ग्रामीण क्षेत्रमा संगठनात्मक काममा उनको निकै सक्रियता थियो।&nbsp;</p>\r\n\r\n<p style=\"text-align:justify\">२०५२ को तत्कालीन नेकपा माओवादीको विद्रोह सुरु हुँदा उनी १९ वर्षकी थिइन्। त्यसको ६ महिनासम्म उनको बुवाआमासँग सम्पर्क भएन। &nbsp;भाइ प्रकाश र बहिनी गंगासँगै उनलाई पार्टीका केही नेता र कार्यकर्ताले भूमिगत शैलीमा भारतको सिलगुडीमा पुर्‍याए। त्यसपछि उनीहरु मुक्ति या मृत्यु भनेर &nbsp;जनयुद्धमा होमिए। &nbsp;जनयुद्धमा बुवासँगै दुनियाँका छोराछोरी मर्न तयार भएपछि हामी किन नलाग्ने भन्ने सोचाइले उनी त्यसमा लागिन्। उनी आफ्नै बुवाबाटै राजनीतिमा आउन अभिप्रेरित बनिन् र राजनितिमा सक्रिय बनिन्।&nbsp;</p>\r\n\r\n<p style=\"text-align:justify\"><img alt=\"\" src=\"https://bg.annapurnapost.com/uploads/media/renu-dahal_20220524101727.jpg\" title=\"\" type=\"image/jpeg\" />मुलुकमा शसस्त्र द्वन्द्व भएकामा बेला रेणुले &nbsp;२०५३ पछि माओवादीमा पूर्णकालीन सदस्य बनेकी हुन्। २०६१ देखि २०६३ सम्म &nbsp;रेणुले नेकपा (माओवादी केन्द्र) रोल्पा जिल्लाको &nbsp;सह–इन्चार्जको रूपमा कार्य सम्पादन गरेकी थिइन्। २०६४ देखि २०७२ सालसम्म &nbsp;उनले &nbsp;नेपाल कम्युनिष्ट पार्टी माओवादी काठमाण्डौं सेक्रेटरी भएर जिम्मेवारी पूरा गरिन्। अखिल भारत नेपाली महिला संगठनको अध्यक्षको रूपमा प्रवासमा रहेरसमेत उनले काम गरेकी थिइन्। माओवादी जनयुद्धको भूमिगत कालमा भारतका विभिन्न प्रान्तहरूमा पार्टीको सेक्रेटरी र महिलाको जिम्मेवारी वहन गरेकी थिइन्।&nbsp;</p>\r\n\r\n<p style=\"text-align:justify\">रेणु दाहाल अहिले नेकपा माओवादी केन्द्रको केन्द्रीय सदस्य हुन् भने भरतपुर महानगरपालिकाकी इन्चार्ज पनि हुन्। अखिल नेपाल महिला संघ क्रान्तिकारीको महासचिव हुन्। २०६४ सालको पहिलो संविधान सभामा उनी सदस्य भएकी थिइन्। दाहाल पहिलो संविधानसभामा समानुपातिकबाट सभासद् भएकी थिइन्। दोस्रो संविधानसभाको निर्वाचनमा नेपाली कांग्रेसका नेता प्रकाशमान सिहसँग पराजित भएकी थिइन्।</p>\r\n\r\n<p style=\"text-align:justify\">&nbsp;<img alt=\"\" src=\"https://bg.annapurnapost.com/uploads/media/renu-dahal-2_20220524101822.jpg\" title=\"\" type=\"image/jpeg\" />उनले एसएलसि सम्मको अध्धयन गरेकी छन्। २०७४ साउन २२ गतेबाट उनले &nbsp;भरतपुर महानगरपालिकाकी नगर प्रमुखको जिम्मेवारी सम्हालेकी थिइन्। उनले गत बैशाख ९ गते राजीनामा दिएर दोस्रो कार्यकालको लागि उमेदवार बनेकी हुन्। &nbsp;दहालले नेकपा (माओवादी केन्द्र) पोलिटब्युरो सदस्यको रूपमा समेत काम गरिसकेकी छन्। &nbsp;उनले भारत, चीन, बेलायत, थाइल्याण्ड, श्रीलंका, इन्डोनेसिया लगायतका देशको भ्रमण गरेकी छन्।&nbsp;</p>\r\n\r\n<p style=\"text-align:justify\">चालिस वर्षको उमेरमा महानगरपालिकाको नेतृत्व सम्हालेकी रेणु दाहाललाई पहिलो कार्यकालको सफलताले जनताले फेरि पाँच वर्षको लागि भरतपुर महानगरपालिकाको नेतृत्व सुम्पेका छन्। त्यसमा पनि फराकिलो मतान्तरका साथ।&nbsp;</p>\r\n\r\n<p style=\"text-align:justify\">पहिलो पटक मेयर बन्दा उनी अपरिचित नै थिइन्। यसपटक उनी कामको शिलशिलामा हरेक वडामा पुग्दा मतदातासँग उनको निकटता बढ्यो। महानगरमा भएका विकास र गतिविधिले उनलाई महानगरवासीसँग नजिक बनायो। त्यसैको आधारमा उनी महानगरपालिकामा फेरि मेयर बनेकी छन्।&nbsp;</p>\r\n\r\n<p style=\"text-align:justify\">भरतपुर महानगरपालिकामा पाँच दलीय गठबन्धनबाट उम्मेदवार बनेकी रेणु दाहालले सुरुवातदेखि नै अग्रता बढाउँदै फराकिलो मतान्तरले विजय भएकी छन्। ‘मध्य नेपालको सुन्दर सहर समृद्ध र सुसंस्कृत भरतपुर महानगर’ नारासहित दाहालले आफ्नो पहिलो कार्यकालको सुरुआत गरेकी थिइन्। अहिले भरतपुरलाई नमूना सहर बनाउने प्रतिवद्धता उनको छ। उनको विजयको चर्चासँगै चुनौती पनि उत्तिकै छ। अब भरतपुरलाई स्मार्ट सिटिको रुपमा विकास गरेर देखाउनु उनको चुनौती हो। &nbsp;उनको परीक्षाको घडी सुरु भएको उनले आफ्नो चुनावी घोषणा पत्रमा नै उल्लेख गरेकी थिइन्।</p>"
    },
    "article_204344": {
        "title": "देशकै कान्छो २१ वर्षीय जनप्रतिनिधि बने रणवीर : भन्छन्, राष्ट्रिय राजनीतिमा स्थापित हुन्छु",
        "author": "गोविन्द महतो",
        "content": "<p style=\"text-align:justify\"><strong>जनकपुरधाम </strong>: धनुषा कमला नगरपालिका ९ का रणबीर सिंह मण्डल सानैदेखि फरक सोचका थिए। विद्यालयमा पढ्ने बेलादेखि नै सामाजिक सेवामा लाग्न उनी उत्साहित हुन्थे। उनी पठन-पाठनमा पनि मेहनती र लगनशील थिए। धनुषाधामको स्कुलबाट माध्यमिक शिक्षा हासिल गरेका उनले सिभिल इन्जियरिङ्गसम्मको शिक्षा प्राप्त गरेका छन्।&nbsp;</p>\r\n\r\n<p style=\"text-align:justify\">झट्ट हेर्दा अपरिक्व उमेरका देखिने उनमा समाजप्रतिको जिम्मेवारी बोध भने एकदमै धेरै छ। २१ वर्षीय रणबीर सिंह मण्डल एकपछि अर्को जिम्मेवारी सम्हाल्दै आज धनुषा जिल्लाको कमला नगरपालिकाको वडा अध्यक्ष बन्न सफल भएका छन्। उनको हँसिलो स्वभाव र नेतृत्वदायी क्षमताका कारण उनी जनताबाट चुनिएका हुन्।&nbsp;</p>\r\n\r\n<p style=\"text-align:justify\">उनको एक मात्र सपना दुवरकोट, हथिलेटवा, सुन्दरपुर र नरहा गाउँलाई देशमै अगाडि बढाउनु भएको उनी बताउँछन्। उनको नेतृत्वदायी क्षमताका कारण नै उनी साथीभाइ, छरछिमेक र गाउँबासी जनताका माझ लोकप्रिय छन्।</p>\r\n\r\n<p style=\"text-align:justify\">इन्जिनियरिङ्ग अध्ययन गरेका उनी काठमाडौंका युवाजस्तै यहाँका युवा पनि सक्षम बन्न सक्छन् भन्ने सोच राख्दछन्। त्यसका लागि उनले ‘भिजन’ समेत बनाएका छन् र ‘भिजन’ भएकाले ‘मिसन’ बनाएर काम गर्ने उनको ध्येय छ।</p>\r\n\r\n<p style=\"text-align:justify\"><strong>देशकै कान्छो जनप्रतिनिधि</strong></p>\r\n\r\n<p style=\"text-align:justify\">निर्वाचन आयोगको रेकर्ड अनुसार देशभर भएको स्थानीय तह निर्वाचनमा ७७ जिल्लाका ७ सय ५३ स्थानीय तहमा २१ वर्ष पुगेका उनी एक मात्र कान्छो जनप्रतिनिधि हुन्। निर्वाचन कानुन अनुसार २१ वर्षका व्यक्तिले स्थानीय तहमा उम्मेदवार हुन पाउँछ। मण्डल ३५३ मत प्राप्त गरेर वडाअध्यक्षमा देशैभरमा निर्वाचित प्रमुखमध्ये सबैभन्दा कान्छो जनप्रतिनिधि बन्न पुगे।</p>\r\n\r\n<p style=\"text-align:justify\"><strong>'राजनीति फोहोरी होइन'&nbsp;</strong></p>\r\n\r\n<p style=\"text-align:justify\">उनका उमेर समूहका आम युवाले जस्तै उनी पनि पहिला राजनीति फोहोरी खेल हो भन्थे। तर अब राजनीतिप्रतिको उनको सोच फेरिएको छ। राजनीतिबाट मात्रै समाजको परिवर्तन र समृद्धि सम्भव छ भन्ने निष्कर्षमा पुगेको छन् २१ वर्षिय मण्डल।&nbsp;</p>\r\n\r\n<p style=\"text-align:justify\">सिभिल इन्जियरिङ्ग विषयमा डिप्लोमा गरेको मण्डलको काँधमा एकाएक पढाइ भन्दा ठूलो जिम्मेवारी आइपुगेको छ। तर पनि उनले पढाइ, राजनीति र जनताको सेवासँगै अघि बढाउने निर्णय गरेका छन्। ‘राजनीति नगर्ने निधो गरेको मभित्र अहिले राजनीतिले छुट्टै स्थान बनाइसकेको छ। अब सम्पूर्ण जीवन जनताको लागि समर्पित गर्ने भएँ’, कुराकानीको क्रममा उनले आफ्नो मनको कुरा खोले।</p>\r\n\r\n<p style=\"text-align:justify\"><strong>बिहेवारी केही वर्ष पारि</strong></p>\r\n\r\n<p style=\"text-align:justify\">वडा अध्यक्षको ५ वर्षे कार्यकाल पूरा गर्दा उनी २६ वर्ष पुग्ने छन्। जब कि आमयुवाले २५/२६ वर्षको उमेरसम्म जीवनको लक्ष्य नै किटान गरिसकेका हुँदैनन्। तर, उनले भने त्यसपछिको योजना पनि बनाइसकेका छन्। त्योभन्दा माथि राष्ट्रिय राजनीतिमा स्थापित हुने उनको सोच छ।&nbsp;</p>\r\n\r\n<p style=\"text-align:justify\">&nbsp;५ वर्ष गाउँको सेवा गर्न कस्सिएका यी कान्छा जनप्रतिनिधिले बिवाहबारे ५/६ वर्षपछि हेरौंला भन्छन्। ‘बिहेबारीको कुरा अब ५–६ वर्षका लागि स्थगित नै भयो। &nbsp;तन, मन र धन दिएर जनताको काम गर्ने हो’, मण्डलले भने, ‘विहे गर्ने उमेर पनि के भएको छ र ? आफ्नो कार्यकाल भित्रै नमूना वडा बनाउँछु अनि मात्र विहे गर्छु।’</p>\r\n\r\n<p style=\"text-align:justify\"><strong>भावी योजना</strong></p>\r\n\r\n<p style=\"text-align:justify\">‘म अहिले २१ वर्ष भएँ। सबैभन्दा कम उमेरको जनप्रतिनिधि बन्न सफल भएको छु। मैले सुनेअनुसार देशमा सबैभन्दा कान्छो जनप्रतिनिधि मध्येको सबैभन्दा कान्छो म पो भएछु। राजनीति अब मेरो भाग्य र भविष्य हो, भविष्यमा राजनीतिले कहाँ पुग्ने छु त्यो त भन्न सकिन्न तर गाउँबाट जिल्ला हुँदै राष्ट्रिय राजनीतिमा स्थापित हुन सक्छु भन्ने विश्वास छ’, मण्डलले भने।</p>\r\n\r\n<p style=\"text-align:justify\">'मेरो उमेरका अरु साथीहरु जस्तै म पनि राजनितिप्रति निराश थिएँ। तर संयोग यस्तै पर्‍यो जनता समाजवादी पार्टीले पत्याएन अरुलाई नै टिकट दियो। जनताले पत्याएर मलाई नेपाल जनता पार्टीबाट चुनाव जिताए। अब त राजनीतिको नशा चढिसक्यो, यसैलाई निरन्तरता दिने हो।', उनले भने। उम्मेदवार बन्दै गर्दा धेरै साथीहरु र आफन्तले ‘हारिस भने के गर्ने ? भन्ने प्रश्न तेर्स्याएको सम्झँदै उनी भन्छन्, 'मेरो उमेरको कारण उक्त प्रश्न उब्जिएको थियो। तर मैले त्यतिबेलै भनेको थिएँ, जिते पनि हारे पनि अब राजनीतिमा लागियो, चुनाव नजिते पार्टी र समाजमा काम गर्छु। राजनीतिको मैदान छाडेर भाग्दिनँ।'&nbsp;</p>\r\n\r\n<p style=\"text-align:justify\">उनी आफूलाई राजनीतिबाट जनताले नै भाग्न नदिएको बताउँछन्। 'पहिले त राजनीति गरेका मान्छेहरु देख्दा राजनिति गर्दिन भन्थेँ। सामाजिक कामहरु लागियो त्यसपछि राजनीतिबिना केही पनि हुँदैन जस्तो लाग्न थाल्यो। हामी जस्ता युवाले राजनीतिलाई घृणा गर्ने होइन, बरु राजनीतिमा लागेर फोहोरले भरिएको राजनीतिलाई सफा बनाउनुपर्छ।’&nbsp;</p>\r\n\r\n<p style=\"text-align:justify\"><strong>करिअर र गाउँको सम्वृद्धिको चिन्ता</strong></p>\r\n\r\n<p style=\"text-align:justify\">अध्यक्ष जित्नुभन्दा पनि चुनौति अब कसरी काम गर्ने भन्ने चुनौति थपिएको उनको विचार छ। 'अब म जुनसुक्कै पार्टीको मान्छे भए पनि जनताको साझा प्रतिनिधि छु। त्यसमा पनि म एक्लो छैन। मेरो साथमा पार्टी छ, बुबा हुनुहुन्छ। जनताको साथ छ। पार्टीले जे निर्देशन दिन्छ, त्यहि अनुसार काम गर्ने हो। कतिपय कुरामा पार्टीको निर्देशन भन्दा जनताको भावना बुझेर काम गर्नुपर्छ।', उनले भने, 'मैले राम्रो काम गर्न सकेँ भने अरु युवालाई प्रेरणा हुनेछ। मैले राम्रो काम गर्नु भनेको आफ्नो राजनीतिक करिअर पनि सोच्ने हो। गाउँको सम्वृद्धि भयो भने, आफू पनि अघि बढ्न सकिन्छ। किनभने मेरो अगाडि त सिंगो जीवन बाँकी नै छ। सानो गल्तीले राजनीति र सामाजिक जीवन धरापमा पर्छ भन्नेमा म सचेत छु।'</p>\r\n\r\n<p style=\"text-align:justify\">यस्तो ठिटो उमेरमा राजनीतिमा लागेको र अहिले नै कुनै ठूलो महत्वकांक्षा नराखेको उनी बताउँछन्। आफू राष्ट्रिय स्तरमा पुग्न सक्छु भन्ने लागेको बताउँदै उनले भने, 'यो ५ वर्ष मैले कसरी काम गर्न सक्छु, जनताको मन कत्तिको जीत्न सक्छु ? कुनै पनि लोभलालच नराखी मैले सोचेको स्थानसम्म पुग्न कसरी सक्छु भन्ने मात्र चिन्ता छ।'</p>\r\n\r\n<p style=\"text-align:justify\"><strong>समस्याको थुप्रो</strong></p>\r\n\r\n<p style=\"text-align:justify\">धनुषा जिल्ला समथर भए पनि सदरमुकामबाट मोटरसाइकल चढेर जान करिब २ घण्टा लाग्ने बताउँदै उनले भने, ' &nbsp;साबिकको दुवरकोट, हथलेटवा, सुन्दरपुर नरहा जोडिएर बनेको यो नगरपालिकामा सडक, बिजुली, खानेपानी, शिक्षा र स्वास्थ्यको अवस्था दयनीय छ। गत अषाढ श्रावणमा आएको बाढीका कारण सडकहरु अस्त व्यस्त छन्। सडकहरुलाई मरम्त सम्भार गर्न हामी केही दिनमै लाग्छौं।'</p>\r\n\r\n<p style=\"text-align:justify\">उनले खानेपानी, शिक्षा, स्वास्थ्यचौकी भए पनि औषधि र स्वास्थ्यकर्मी नभएको बताउँदै उनले भने, 'न्युनतम सुविधा पनि नभएको अवस्थामा हामीले काम थाल्नुपरेको छ। चुनौति धेरै छन् तर पार लगाउन सकिन्छ भन्ने आत्मविश्वास मैले लिएको छु।'&nbsp;</p>"
    },
    "article_204154": {
        "title": "बालेनले बालेको राजनीति",
        "author": "अखण्ड भण्डारी",
        "content": "<p style=\"text-align:justify\">बालेनले जितुन् वा हारुन्। तर, उनले जितिसके। देशैभरि, अझ संसारकै नेपालीबीच चर्चा छ त, बालेनकै छ। र, धेरैको मुखबाट निस्किएको सुनिन्छ, ‘धेरैजना हेरियो, काठमाडौंमा एक पटकलाई बालेनको बुद्धि हेर्न मन छ।’</p>\r\n\r\n<p style=\"text-align:justify\">मतदान भइसकेको छ। जनताका मनका छाप लागेका मतपत्र बाकसभित्र छन्। निर्वाचन आयोग तिनलाई लोसे पाराले खोतल्दै, पढ्दै गरिरहेको छ। जति पढिन्छ, आधा बालेनलाई, आधा अरूलाई गइरहेको छ। औसतमा। जति धेरै मतपत्र निस्किँदै छन्, उति अधिक भुइँमान्छेलाई नगन्ने ठूला भनाउँदा दलको मनमा ढ्यांग्रो बज्दै गएको छ। प्रजातन्त्र प्राप्तियताको सर्वाधिक मननयोग्य विषय केही बनेको छ भने, बालेनको लोकप्रियता छ।</p>\r\n\r\n<p style=\"text-align:justify\">यो चुनावअघिसम्म सबैभन्दा चर्चाको महानगर थियो– भरतपुर। चुनावपछि भरतपुरलाई ओझेलमा पारेर अघि लागेको छ– काठमाडौं। कारण हो– उनै बालेनको बलवान् उपस्थिति। राजनीतिमा उनको मन्द प्रवेश र बेगवान् गति।</p>\r\n\r\n<p style=\"text-align:justify\">बालेन अर्थात् बालेन्द्र साह। एक महिनाअघिसम्म यो नाम धेरैले सुनेकै थिएनन्। र्‍यापर हुन् तर औधी कहलिएका होइनन्। इन्जिनियर हुन् तर प्रख्याति पाइसकेका होइनन्। मदन भण्डारीजस्तो धाराप्रवाह बोलेर उधुम मच्चाएका पनि होइनन्। आखिर एकाएक राजनीतिको सेयर बजारमा कसरी धेरै माथि चढ्यो उनको ग्राफ ? हरेकको मुखमा कसरी झुन्डिए उनी ? महानगरका मतदाताको रोजाइमा कसरी प्रकट भए, अनि ? एक जना साथीले सुनाए, ‘मेरी वृद्धा आमाले जीवनभर निश्चित दललाई भोट हाल्नुभयो। यसपालि एउटा त बालेनलाई दिएँ भन्दै आउनुभयो।’ अर्का साथी पनि कुनै राजनीतिक दलका कट्टर समर्थक हुन्। उनलाई विदेशमा रहेका छोराले यति ढिपी गरेछन् कि, भोट हालेर भन्दै आए, ‘एउटा बालेनलाई नै दिएँ।’</p>\r\n\r\n<p style=\"text-align:justify\"><kbd>अहिलेसम्म गनिएको संख्या अति सानो अंश हो। यसैका भरमा कसैले हार्छ वा जित्छ भनिहाल्नु न्यायोचित हुन्न। तर, यति भन्नु चाहिँ यथोचित हुन्छ– बालेनले सारा नेपालीको मन जितिसके।</kbd></p>\r\n\r\n<p style=\"text-align:justify\">स्वदेशमा। विदेशमा। युवामाझ। अधवैंशेमाझ। ज्येष्ठ नागरिकमाझ। महिलामाझ। पुरुषमाझ। सर्वत्र, सबै कसरी मोहित भए बालेनसँग ? हुँदा–हुँदा अन्य स्थानीय तहका मतदातासमेत भन्न थालेका थिए– ‘भोट त बालेनलाई दिने।’ राजधानीमै भेटिने तर अन्यत्रका मतदाता वा सूचीमा नामै नभएका व्यक्तिसमेत छाती फुकाएर भन्थे, ‘भोट केमा ? लौरोमा।’ राजनीतिको ‘र’ नजानेका बालबालिका बालेन र उनको लौरोको&nbsp;<br />\r\nबखान गर्दै हिँड्थे।</p>\r\n\r\n<p style=\"text-align:justify\">बालेनको त्यही लौरो ठूला दलका टाउकामा बज्रिएको छ। राजनीतिको गलत प्रवृत्तिमाथि प्रहार भएको छ। जनताको करमा मोजमस्ती गरेर चुनावका बेला देखापर्ने नेताका मर्ममा त्यसैले घोचेको छ। त्यही भएर त देशका बुद्धिजीवीसमेत दलहरूतिर धारेहात पारेर भन्न थालेका छन्, ‘खुच्चिङ।’</p>\r\n\r\n<p style=\"text-align:justify\">हिजो यो आलेख लेखुन्जेल (राति ९ बजेसम्म) बालेनले १२ हजार ८ सय ७७ मत ल्याएका छन्। उनीपछि एमालेका केशव स्थापितले ६ हजार ८ सय ७८ र कांग्रेसकी सिर्जना सिंहले ६ हजार १ सय १ मत पाएका छन्। सुरुदेखि नै उनी दोस्रोको दोब्बर हुँदै उकालो चढिरहेका छन्। ‘भित्री काठमाडौंमा छिरेपछि हामी अघि लाग्छौं’ भन्ने स्थापितको अभिव्यक्ति सत्य नै सावित भए पनि बालेनले नेपाली राजनीतिलाई बालिसकेका छन्। त्यसको ज्वालाले ठूला दललाई पोल्दै लगिरहेको छ। गाल्दै लगेको छ। ढाल्दै गएको छ।</p>\r\n\r\n<p style=\"text-align:justify\"><kbd>बालेनले जितुन् वा हारुन्। तर, उनले जितिसके। देशैभरि, अझ संसारकै नेपालीबीच चर्चा छ त, बालेनकै छ। र, धेरैको मुखबाट निस्किएको सुनिन्छ, ‘धेरैजना हेरियो, काठमाडौंमा एक पटकलाई बालेनको बुद्धि हेर्न मन छ।’</kbd></p>\r\n\r\n<p style=\"text-align:justify\">काठमाडौंमा ३ लाख २ सय ४२ मतदाता छन्। निर्वाचन आयोगका अनुसार यहाँ ६३.४९ प्रतिशत मत खसेको छ। यसको अर्थ १ लाख ९० हजार ६ सयभन्दा बढीले नेतृत्व छान्न मताधिकार प्रयोग गरेका छन्। अहिलेसम्म गनिएको संख्या अति सानो अंश हो। यसैका भरमा कसैले हार्छ वा जित्छ भनिहाल्नु न्यायोचित हुन्न। तर, यति भन्नु चाहिँ यथोचित हुन्छ– बालेनले सारा नेपालीको मन जितिसके। अब परिणामको खास अर्थ छैन। आखिर बालेनको जबर्जस्त उदय किन भयो ? कहाँ थिए बालेन ?</p>\r\n\r\n<p style=\"text-align:justify\">के राजनीतिमा खारिन वर्षौं झोला बोकेर भुक्के चप्पल पड्काउँदै हिँडेका हुन् उनी। यति वर्ष जेल बसें भनेर फेहरिस्तका ठेली लेखेका छन् उनले ? ती कथा भट्याउँदै दैला–दैलामा पुगेका छन् उनी ? वा, राजनीतिक भद्दा शब्दावलीका लामा–लामा भाषण सुनाउँदै, ताली खाँदै भर्‍याङ चढेका हुन् ?<img alt=\"\" src=\"https://bg.annapurnapost.com/uploads/media/Balen-2_20220518093943.jpg\" title=\"\" /></p>\r\n\r\n<p style=\"text-align:justify\">राजनीति गर्नेहरूले यिनै विशेषताले अब्बल गुण मान्छन् आफ्ना। तर, त्यसरी टुसाएका राजनीतिकर्मीहरू डन, गुन्डा र लुटेरा बनिरहेका छन्। हेर्दाहेर्दै राजनीति ठेक्का–पट्टाको व्यवसाय बन्यो। नेताहरू कुण्ठाको व्यापारमा अल्झिए। जनताका सामु उभिनुपर्ने पदहरू नेतैपिच्छे भागबन्डा हुन थाले। जनतामा भिजेका व्यक्ति पार्टीका पहुँचमा हुन्नन्। पार्टी पहुँचमा भएका व्यक्तिको जनमत हुन्न। टिकट पाउँछन् कि आफन्तले, कि पहुँचवालाले। अनि, बालेनहरू नजन्मिएर हुन्छ त ?</p>\r\n\r\n<p style=\"text-align:justify\">लोकतन्त्र जनताले लडेर ल्याएका हुन्। त्यसैले नेताको विरोध गर्दा निर्दलीयतालाई मलजल पुग्छ भन्दै जनता अहिलेसम्म औंला उठाउन डराए। व्यवस्था जाला कि भन्ने चिन्ताले बहुदलीय नेताका कुकृत्यका मौन दर्शक बने। तर, बलिदानीपूर्ण संघर्ष गरेर ल्याएको लोकतन्त्रमा बोल्न पाइन्छ। नेताको आलोचना&nbsp;गर्न पाइन्छ। बाटो बिराए सही ठाउँमा ल्याउन मिल्छ। र, मुख्य कुरा चुनावका क्षण हविगत देखाइदिन पाइन्छ। बालेनको लोकप्रियताको भाव त्यही हो।</p>\r\n\r\n<p style=\"text-align:justify\">बरु कांग्रेस–एमाले–माओवादीभित्र किन जन्मिएनन् बालेनहरू ? जन्मिएका बालेनहरू कसरी पाखा लगाइए ? कसरी पार्टी खोक्रा भए र बालेनहरू बाहिर रहे ? के नेतृत्वसामु धनुष्टंकार हुने आज्ञापालकहरूका झुन्ड मात्र हुन् दलहरू ? कि, अवसर पाएपछि ब्रह्मलुट गर्ने खञ्चुवाका पाटी–पौवा हुन् ती ? नत्र देशमा किन सुशासन आएन ? गरिबले दुई छाक खान पाउने दिन किन आएन ? शिक्षा र स्वास्थ्य किन पहुँचवालाको कब्जामा पुगे ? विकास–निर्माण किन असरल्ल भयो ?</p>\r\n\r\n<p style=\"text-align:justify\">काठमाडौं राजधानीको महानगर हो। भोक, शोकभन्दा यहाँका बासिन्दालाई समृद्धिको सम्बोधन बढी खाँचो छ। कुनै माइकालालले केही नगरून्, कम्तीमा सहर सफा र हराभरा बनाइदिऊन्, काठमाडौंवासीले सधैं मत दिनेछन्। देशको राजधानीमा दङदङती धुलो उड्नु हुँदैन। सडक पेटीमा फोहोरको चाङ लाग्नु हुँदैन। चाहे बालेन वा जो सुकैले जितून्, यी कुरामा हेक्का राख्न सकून्। दलका जनप्रतिनिधिले यसअघि त्यति गर्न नसकेकैले बालेन देखा परेका हुन्।</p>\r\n\r\n<p style=\"text-align:justify\"><kbd>सुनिता डंगोल अर्को पात्र हुन्, जसले स्वतन्त्र भई मेयर लड्ने घोषणा गरेकी थिइन्। पछि एमालेमा छिरिन् र उपमेयरको प्रतिस्पर्धामा होमिइन्। आशालाग्दो व्यक्तित्व उनले गतिलै अग्रता लिइरहेकी छन्। यसले के देखाउँछ भने, दलबाट होऊन् वा स्वतन्त्र– व्यक्तिको अर्थ छ।</kbd></p>\r\n\r\n<p style=\"text-align:justify\">लोकतन्त्रमा स्वतन्त्र उम्मेदवारको पनि अस्तित्व हुन्छ। स्वतन्त्र हुनुको अर्थ निर्दलीयतालाई प्रश्रय दिनु होइन। राम्रा मान्छेले दलमा ठाउँ नपाउनु हो बरु। वा, सुहाउँदो दल नहुनु हो। अघिल्लो पालि रञ्जु दर्शना गर्जिएर आइन्। तर, विवेकशील साझाको छाता ओढेर। जुन दलको भावी खाका पत्यारिलो थिएन। र, जित्न सकिनन्। फलतः उनी राजनीतिबाट किनारै लागिन्। उनकै दलको हालतबाट विरक्तिएर।</p>\r\n\r\n<p style=\"text-align:justify\">सुनिता डंगोल अर्को पात्र हुन्, जसले स्वतन्त्र भई मेयर लड्ने घोषणा गरेकी थिइन्। पछि एमालेमा छिरिन् र उपमेयरको प्रतिस्पर्धामा होमिइन्। आशालाग्दो व्यक्तित्व उनले गतिलै अग्रता लिइरहेकी छन्। यसले के देखाउँछ भने, दलबाट होऊन् वा स्वतन्त्र– व्यक्तिको अर्थ छ। राजनीतिक दलहरू यसको आकलन गर्न कसरी चुके ? के कुनै बालेन शक्तिशाली बनेर यसरी उदाउनेछ भन्ने कहिल्यै कल्पना गरेका थिए तिनले ?</p>\r\n\r\n<p style=\"text-align:justify\">जनप्रतिनिधिका लागि मतदाताको आफ्नै मेनु हुन्छ। नेताहरूले भन्ने गर्थे, ‘मेनु त हेर्छन्, अन्त्यमा खाने उही ममः, चाउमिन नै हो।’ बालेन फरक स्वादको परिकार बनेर झुल्किए। काठमाडौंका मतदाता ममः, चाउमिनले वाक्क भएका थिए। अर्कै स्वाद ‘अर्डर’ गरे। बालेनको अहिलेसम्मको अग्रता नै त्यसको प्रमाण हो। फेरि पनि भन्छु– जिते पनि, हारे पनि, बालेनले जितिसके।</p>\r\n\r\n<p style=\"text-align:justify\">बालेनको आगमनले अर्को सन्देश पनि दिएको छ– राजनीतिमा प्रदूषण अचाक्ली भइसक्यो। कुन दलले कहाँ कति जितें भनेर नाक नघोक्र्याए हुन्छ। किनकि, बालेनले बालेको राजनीतिक आगोले भनिसकेको छ– दलहरू जनताको इजलासका अभियुक्त हुन्। अहिले सुनुवाइ चलिरहेको छ। बयान जारी छ। परमादेश आउन त बाँकी नै छ। पारा यही रहे, अर्को चुनावमा ७ सय ५३ स्थानीय तह मात्र होइन, सबै संघीय र प्रदेशका जनप्रतिनिधि बालेनीकरण हुनेछन्। राजनीतिक दलहरू गुन्टा बोकेर कुलेलम ठोक्नुपर्ने दिन आउन सक्छ।</p>\r\n\r\n<p style=\"text-align:justify\">काठमाडौंको मतदाताको रुचि बरु दल–सल त्यस्तै उस्तै, विकास र सुशासन चाहियो भन्ने देखियो। धेरैतिर स्वतन्त्र उम्मेदवारले अग्रता लिनु/जित्नुको कारण पनि यही हो। बालेनजस्तै व्यक्तिले हिम्मतपूर्वक सबै स्थानीय तहमा उम्मेदवारी दिएका थिए भने दलीय साख कहाँ पुग्थ्यो ? खासमा मतदाताले खोज्ने गतिला व्यक्ति नै हो।र, राजनीतिक दलहरूले राम्राभन्दा हाम्रालाई उम्मेदवार बनाएको खबरदारीसमेत हुन् बालेन।</p>"
    },
    "article_203907": {
        "title": "जीतबहादुरको राजनीतिक संस्कार : चुनाव हारे, जितेकालाई स-सम्मान खादा लगाएर बधाई दिए",
        "author": "शिव उप्रेती",
        "content": "<p style=\"text-align:justify\"><strong>गोरखा : </strong>चुनावको नतिजा सार्वजनिक भएपछि सोमबार बारपाक सुलीकोट गाउँपालिकाको प्रांगणमा एउटा अनौठो दृश्य देखियो। चुनावी नतिजाले एकाथरीमा यसै उत्साह थियो, अर्काथरी निराश। तर यो दृश्यले दुवैथरीमा उत्साहको संचार गर्यो।</p>\r\n\r\n<p style=\"text-align:justify\">दृश्यका नायक थिए त्यहीँ पालिकाको स्थानीय तह चुनावमा अध्यक्ष पदका उपविजेता बनेका कांग्रेसका युवा नेता जीतबहादुर घले। सोही पालिकामा माओवादीबाट अध्यक्ष पदमा विजयी बनेका विष्णुप्रसाद भट्टसँग आठसय ५५ मतले पछाडि परेको नतिजा सार्वजनिक भएपछि उनले गरेको व्यवहारले उनी साँच्चै असल राजनीतिक संस्कारका नायक रहेछन् भन्ने पुष्टि भयो।<br />\r\n&nbsp;<br />\r\nभट्ट विजयी घोषणा भएलगत्तै जीतबहादुरले निशंकोच, भद्र र सालिन मुस्कानका साथ खादा लगाउँदै बधाई दिए। घलेले बधाई मात्र दिएनन्, भट्टलाई प्रतिद्वन्द्वी भन्दापनि अनन्य मित्रलाई गर्ने व्यवहार गरे। जुन व्यवहारले नतिजाप्रति निराश, उदास भएका कांग्रेस कार्यकर्तामा नयाँ उमंग थप्यो। सबैका अनुहार उज्याला भए।<br />\r\n&nbsp;<br />\r\nबारपाक सुलीकोट गाउँपालिकाका माओवादीका उम्मेदवार भट्टले पाँचहजार सातसय १९ मत प्राप्त गरेर विजयी हुँदा घले चार हजार आठसय सय ६८ मत प्राप्त गरेर उपविजेता भएका थिए।</p>\r\n\r\n<p style=\"text-align:justify\">निस्कपट, शालिन, भद्र र निश्छल मुस्कानका साथ हात मिलाउँदै घलेले भट्टलाई भने, ‘मैले आफ्नो जनमत मात्र कायम गर्न सकेँ, जित्न सकिन। तपाईँले जित्नु भयो। धेरै धेरै बधाइ छ। तपाईँसित जनताले विकास र संवृद्धिको ठूलो अपेक्षा गरेका छन्। तपाईँले यसअघिको कार्यकालमा जति गर्नुभयो, त्यो भन्दा यो कार्यकालमा दोब्बर, तेब्बर राम्रो गर्नुहोस्। मैले पनि र जनताले पनि तपाईँसित यत्ति अपेक्षा गरेका छौँ, शुभकामना।’</p>\r\n\r\n<p style=\"text-align:justify\">घले नेपाली कांग्रेसका बारपाक सुलिकोट गाउँपालिकाका सभापति पनि हुन्। सो पालिकाको विकास र संवृद्धिका महत्वपूर्ण निर्णयमा उनको पनि भूमिका रहने गर्छ। अध्यक्ष पदमा विजयी बनेका भट्टले यो यथार्थलाई सहज रुपमा महशुस गरे।</p>\r\n\r\n<p style=\"text-align:justify\">साथै उनको शुभकामना स्वीकार गर्दै भने, ‘धन्यवाद। तपाईँहरुको साथ र सहयोग पाइरहुँ। तपाईँहरुको साथ र सहयोगले मात्र विकास र संवृद्धि सम्भव छ। बारपाक सुलीकोटको विकास र संवृद्धिका लागि इमान्दारिताका साथ आफ्नो कार्यभार पूरा गर्नेछु।’</p>\r\n\r\n<p style=\"text-align:justify\">यति भन्दै घलेले भट्ट र उपाध्यक्षमा निर्वाचित सनमाया गुरुङलाई खादा पहिर्याइदिए। सबैसित मिलेर फोटो खिचाए। यो दृश्यपछि दुई पक्षका कार्यकर्ताबीच कलुश, द्वेष तथा प्रतिशोधको भावना मत्थर भएको दृश्य देखिन्थ्यो।</p>"
    },
    "article_203220": {
        "title": "ताप्लेजुङको खोक्लिङ घटना : हत्या गरेको एमालेको आरोप, ‘लास’को राजनीति नगर्न गठबन्धनको आग्रह",
        "author": "अन्नपूर्ण",
        "content": "<p style=\"text-align: justify;\"><strong>ताप्लेजुङ :</strong> मिक्वाखोला गाउँपालिका–१ खोक्लिङमा बुधवार राति मृत भेटिएका बिमल कार्कीलाई पाँच दलीय गठबन्धनका कार्यकर्ताले हत्या गरेको एमाले ताप्लेजुङले आरोप लगाएको छ।</p>\r\n\r\n<p style=\"text-align: justify;\">पार्टीका जिल्ला अध्यक्ष भुपेन्द्र थेबेले विज्ञप्ति जारी गर्दै कार्की आफ्नो पार्टीको कार्यकर्ता भएको र पॉच दलीय गठवन्धनले हत्या गरेको आरोप लगाएका हुन्। विज्ञप्तिमा कांग्रेससहित पॉच दलीय गठवन्धनका २५/२६ जनाले क्रुरतापूर्वक हत्या गरेको एमालेको आरोप छ।</p>\r\n\r\n<p style=\"text-align: justify;\">‘गठवन्धनका हतियारधारी लठैतहरुले बाटो ढुकेर, लखेटेर, घेरा हालेर, ढुङगा प्रहार गरेर घिसारेर, काटेर क्रुरतापूर्वक हत्या गरेको घटनाप्रति एमाले घोर भर्त्सना गर्दछ’ विज्ञप्तिमा भनिएको छ।</p>\r\n\r\n<p style=\"text-align: justify;\">एमालेले थिङलावुमा विजय लिम्वूलाई मरणासन्न हुनेगरी कुटपिट गरेको, सिरिजंगाका अध्यक्षका उम्मेद्धार सन्तोष चाम्लिङलाई मानसिक तनाव दिएको, फक्ताङलुङ ६ का दिलकुमार लिम्वूको घरमा तथानाम गाली गलौज गरेको दाबी गरेको छ। आफ्ना कार्यकर्तालाई अविचलित नहुन पनि थेवेले आग्रह गरेका छन्।</p>\r\n\r\n<p style=\"text-align: justify;\">यता ताप्लेजुङ प्रहरी प्रमुख डीएसपी कैलाश राईले युवक मृत्युको विषयमा अनुसन्धान भइरहेको बताए। ‘बाटोभन्दा तीन सय मिटर तल शव भेटिएको छ। लडेको र मृत्यु भएको अवस्थामा देखिएको छ। अनुसन्धानको पाटोबाट हेरिरहेका छौं। पोष्टमार्टमपछि केही तथ्यहरु आउँछन,’ उनले भने।</p>\r\n\r\n<p style=\"text-align: justify;\">स्थानीय मान्छेले केही देखे जानेको हुने भएकाले जानकारीका लागि केही मान्छेहरुलाई बोलाइएको उनले बताए। प्रहरी निरीक्षक कुशाराम कार्कीकाअनुसार स्थानीयले नै केही व्याक्तिलाई सोधपुछका लागि आग्रह गरेका हुन्। ‘केही व्यक्तिलाई स्थानीयले नै प्रहरीसामू ल्याइदिनुभयो। उहाँहरुलाई सोधपुछ गरेका हौँ,’ उनले भने।</p>\r\n\r\n<p style=\"text-align: justify;\"><strong>आरोपप्रति गठबन्धनको ध्यानार्कषण</strong></p>\r\n\r\n<p style=\"text-align: justify;\">यता गठबन्धनका दलले भने घटनाको विषयलाई लिएर लाशको राजनिति नगर्न आग्रह गरेको छ। गठबन्धनका तर्फबाट कांग्रेस जिल्ला उपसभापति डिल्लीरमण बराल र माओवादी केन्द्र जिल्ला संयोजक विष्णुकुमार हाम्बाङले संयुक्त विज्ञप्ति जारी गर्दै अमर्यादित शब्दको प्रयोग गर्दै दोषारोपण गरेकोप्रति ध्यानार्कषण भएको जनाएका छन्।</p>\r\n\r\n<p style=\"text-align: justify;\">‘सत्ता गठबन्धनका लठैतजस्ता अमर्यादित शब्द संजाल प्रयोगगरि अनुसन्धानको क्रममा नै प्रारम्भ नभई दोषारोपण गरेको देख्दा सत्ता गठबन्धन पार्टीहरुको ध्यानार्कषण भएको छ र दुःख लागेको छ। न्यायलाई राजनीतिसित सौदाबाजी गर्न खोजेको देख्दा लाशको राजनीति कोही कसैले नगरौँ। बरु दोषीलाई कारबाही गर्न सहयोग गरौँ,’ विज्ञप्तिमा भनिएको छ।</p>\r\n\r\n<p style=\"text-align: justify;\">कार्की होनहार प्रजातन्त्रमा विश्वास राख्ने नव युवा भएको पनि विज्ञप्तिमा दाबी गरिएको छ। बुधबार घर जान भनी दोभान बजारबाट हिंडेका तेल्लावुङ कन्ट्रक्सनका जेसिभि मेसिनका चालक कार्की राति मृत फेला परेका थिए। उनको शव खोक्लिङको खोर्साने भन्ने स्थानमा फेला परेको थियो।</p>"
    },
    "article_203178": {
        "title": "मतदान गर्न राजनीतिक दलका शीर्ष नेता चितवनमा",
        "author": "अनिल ढकाल",
        "content": "<p style=\"text-align: justify;\"><strong>चितवन</strong> : भोलि हुने स्थानीय तह सदस्य निर्वाचनमा भोट हाल्न राजनीतिक दलका शीर्ष नेताहरु गृह जिल्ला चितवन आइपुगेका छन्। नेपाल कम्युनिष्ट पार्टी माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एमालेका उपाध्यक्ष सुरेन्द्र पाण्डे र रामबहादुर थापा गृहजिल्ला चितवन आएका हुन्।&nbsp;</p>\r\n\r\n<p style=\"text-align: justify;\">प्रचण्ड बुधबार चितवन आएका हुन्। उनी चितवनमा मतदानका दिनसम्म बस्ने कार्यक्रम रहेको छ । प्रचण्डको मतदानस्थल भरतपुर महानगरपालिका वडा नम्बर १४ मा रहेको नेपाल प्रहरी स्कुल शान्तिपुर रहेको छ । सो मतदान स्थलमा १ हजार ६ सय ७८ जना मतदाता रहेका छन् ।&nbsp;</p>\r\n\r\n<p style=\"text-align: justify;\">यस्तै, नेकपा एमालेका उपाध्यक्ष सुरेन्द्र पाण्डेले राप्ती नगरपालिकाको वडा नम्बर ५ मा रहेको भण्डाराबाट मतदान गर्दैछन्। &nbsp;उनले भण्डारा अस्पताल मतदान स्थलबाट मतदान गर्नेछन्। &nbsp;सो मतदानस्थलमा ३ हजार ६५ जना मतदाता रहेका छन् ।&nbsp;&nbsp;यस्तै, एमालेका अर्का उपाध्यक्ष रामबहादुर थापाले भरतपुर महानगरपालिका वडा नम्बर १० बाट मतदान गर्दैछन्। &nbsp;भरतपुर महानगरपालिका वडा नम्बर १० को नारायणी नमुना माध्यामिक विद्यालयबाट मतदान गर्ने कार्यक्रम रहेको छ ।</p>\r\n\r\n<p style=\"text-align: justify;\">महिला बालबालिका तथा जेष्ठ नागरिक मन्त्री उमा रेग्मीले भरतपुर ५ मा राष्ट्रिय आधारभूत विद्यालय तोरीखेतबाट मतदान केन्द्रबाट मतदान गर्नेछिन &nbsp;। भरतपुरका गठबन्धनका मेयरका उम्मेदवार रेनु दाहालले भरतपुर १४ स्थित सुन्दरबस्तीबाट र एमालेका उम्मेदवार बिजय सुवेदीले भरतपुर १२ स्थित मोहन माविबाट मतदान गर्नेछन्।</p>"
    },
    "article_203147": {
        "title": "चुनावको पूर्वसन्ध्यामा बुटवलमा बम बिस्फोट, राजनीतिक दलको पर्चा भेटियो",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं : </strong>रुपन्देहीको बुटवल शहरमा बम बिस्फोट भएको छ।</p>\r\n\r\n<p style=\"text-align: justify;\">बुधबार साँझ मिलनचोकस्थित सडक छेउमा बम बिस्फोट भएको हो। बिस्फोटबाट कसैलाई क्षति नपुगेको रुपन्देहीका प्रमुख जिल्ला अधिकारी ऋषिराम तिवारीले जानकारी दिए। ‘सानो बिस्फोटको आवाज सुनिएको हो। खास क्षति केही पनि छैन,’ उनले भने।</p>\r\n\r\n<p style=\"text-align: justify;\">उनकाअनुसार घटनास्थलमा राजनीतिक दलको पर्चासमेत भेटिएको छ। नेकपा माओवादी लेखिएको पर्चा भेटिएको बताइएको छ।</p>\r\n\r\n<p style=\"text-align: justify;\">घटनास्थललाई प्रहरी र सेनाले आफ्नो नियन्त्रणमा लिएर अनुसन्धान थालेको छ। अहिलेसम्म घटनामा संलग्न कोही व्यक्ति पक्राउ नपरेको र घटनाको अनुसन्धान भइरहेको प्रजिअ तिवारीले बताए।</p>\r\n\r\n<p style=\"text-align: justify;\">‘हामी अहिलेसम्म सतर्कमै थियौं। अब थप सतर्कता अपनाउँछौं,’ उनले भने। &nbsp;</p>"
    },
    "article_203031": {
        "title": "महोत्तरीमा शिक्षित युवाहरु राजनीतिमा",
        "author": "धनवीर महतो",
        "content": "<p style=\"text-align:justify\"><strong>महोत्तरी : </strong>राजनीतिमा बेलाबखत पढाईलेखाईको हुने गर्छ। पढाईलेखाईकै कारण कतिपय नेता तथा कार्यकर्ताहरु आलोचितसमेत हुँदै गएको पाइन्छ। नेताहरुको पढाईलेखाईको सवालमा प्रायः प्रोपोगोण्डाले व्यापक चर्चाको विषय बन्दै गएको पाईएको छ। यसैक्रममा पछिल्लो समयमा हुने स्थानीयतहको निर्वाचनको क्रममा उच्च शिक्षा आर्जन गरिएका युवाहरु राजनीतिक्षेत्रतर्फ आईरहेका छन्। महोत्तरीका पालिकाहरुमा बढी पढाईगरी आयआर्जनको बाटोमा लम्किएका युवाहरु राजनीतिमा कदम हालेका छन्। ती मध्ये केही नमुना हामीले तल उल्लेख गरेका छौं।</p>\r\n\r\n<p style=\"text-align:justify\"><strong>डा. दिपेन्द्र महतो&nbsp;</strong>(गौशाला नगरपालिकाको मेयरपदको उम्मेदवार)<br />\r\nस्वास्थ्य, शिक्षा, सुशासन र पालिकाको समग्र विकासलाई ध्यानमा राख्दै राजनीति पेशा अंगालेका एकपात्र हुन गौशाला नगरपालिका-२ का ३८ वर्षिय युवा डा. दिपेन्द्र महतो। &nbsp;गौशाला नगरपालिकाको मेयर पदका लागि डा. महतोले जनता समाजवादी पार्टीको तर्फबाट मेयर पदका लागि उम्मेदवारी दर्ता गराएका हुन्।</p>\r\n\r\n<p style=\"text-align:justify\">डा. दिपेन्द्र चिकित्सक पेशालाई तत्कालको लागि स्थगनगरी राजनीतिमा उत्रेका हुन्। हुन त दिपेन्द्र यसभन्दा अगाडिको निर्वाचनमा आफ्ना बुवा लक्ष्मी महतोलाई चुनावमा खुलेर साथ दिएका थिए। जसले गर्दा उनीसँग राजनीति अनुभव सन्तोषजनक रुपमै रहेको उनको भनाई रहेको छ।&nbsp;</p>\r\n\r\n<p style=\"text-align:justify\">उनी भन्छन्, ‘गौशालावासीले नै मलाई नेता बनायो। स्वास्थ्य पेशा अंगालेको मैले चाहदैँ नचाहदैँ राजनीतिमा उत्रिएँ। यहाँ चौतर्फीरुपमा विकासको आवश्यकता रहेको छ। ५ वर्षको अवधिमा यहाँको नागरिकले नगरपालिकाबाट सुशासनको अनुभव प्राप्त गर्न सकेको छैन्। गौशालालाई सुध्रानुपर्ने अनेकौ विषयवस्तु रहेको छ। जसलाई मैले नगरवासीको सहयोग र साथ लिएर क्रमिक रुपमा सुधार गर्नेछु।’</p>\r\n\r\n<p style=\"text-align:justify\"><strong>ई. शेष मोहम्मद शहवाद हैदर&nbsp;</strong>(सम्सी गाँउपालिकाका लागि अध्यक्ष पदका उम्मेदवार)</p>\r\n\r\n<p style=\"text-align:justify\">वैदशिक रोजगारको शिलशिलामा १० वर्षे अनुभव बटुलेर स्वदेश फर्किएका सम्सीका ई. शेष मोहम्मद शहवाज हैदर राजनीतिक्षेत्रमा उत्रिएका छन्। लामो समय कतारमा रहि सिभिल ईन्जिनियरको काम गरेर फर्किएको हैदर गाँउपालिका अध्यक्ष पदका लागि उम्मेदवारी दिएका छन्।</p>\r\n\r\n<p style=\"text-align:justify\">३२ वर्षिय हैदर नेकपा माओवादी केन्द्रतर्फबाट गाँउपालिका अध्यक्षको रुपमा उम्मेदवारी दिएका हुन्। अन्य पालिकाको तुलनामा सम्सी गाँउपालिकाको विकास अन्त्य न्युन भएकोले यस पालिकामा समय अनुकुल विकास छाउनका लागि आफू राजनीतिमा आएको हैदरले बताए।</p>\r\n\r\n<p style=\"text-align:justify\">परिवार नै पूर्ण रुपमा राजनीतिक्षेत्रमा होमिएको बताउँदै हैदरले अगाडि भने, ‘बुवाको राजनीतिले म निकै नै प्रभावित छु। उहाँको राजनीतिक क्रियाकलाप म धेरै नै नजिकबाट अपनाएको छु। उहाँबाट प्रभावित भएर यसपटकको स्थानीय तहको निर्वाचनमा भाग लिने निधो गरेका थिएँ। फलस्वरुप सबैको सहयोगमा म यस पदका लागि चयन भएको छु।’</p>\r\n\r\n<p style=\"text-align:justify\">विदेशमा लामो समय बिताएकोले त्यहाँ हुने विकास निर्माणको गतिविधीलाई मनन गर्दै यहाँ उपयोग गरिने हैदरले जानकारी दिए। उनले भने, ‘मसँग कार्यालय व्यवस्थापन, काम गराउने नयाँनयाँ तरिका, राजनीति अनुभव रहेको छ। जसले मलाई गाँउपालिका चलाउनका लागि कुनै कठिनाई हुने छैन। विगतको कार्यकालमा विवादको कारण ओझेलमा परेको सम्सी पालिकालाई म देशकै नमुना पालिका बनाउन आफूसँग अनुभव &nbsp;छ।’</p>\r\n\r\n<p style=\"text-align:justify\">उनले अगाडि थपे, ‘यहाँको विकास गतिविधी, आमनागरिकको समस्या, गाँउपालिकाको अवस्था निकै नै दयनीय अवस्थामा रहेको छ। यस पालिकाको शिक्षा, स्वास्थ्य, रोजगारको अवस्थामा कुनै परिवर्तन हुन सकेको छैन। यहाँ हातहातमा सिप छैन। जसको कारण अनुभव र डिग्री भएतापनि युवाहरु विदेशीनुपर्ने अवस्थाको सिर्जना भएको छ। विदेशमा रहेका युवाहरु पसिना र जवानी गुजार्नुपर्ने बाध्यता रहेको छ।’</p>\r\n\r\n<p style=\"text-align:justify\"><strong>डा. रमेश यादव&nbsp;</strong>(गौशाला नगरपालिकाको मेयरपदको उम्मेदवार)</p>\r\n\r\n<p style=\"text-align:justify\">नेकपा समाजवादीतर्फबाट गौशाला नगरपालिकामा मेयर पदका लागि उम्मेदवार दर्ता गराएका अर्का पात्र हुन डा. रमेश यादव। गत स्थानीयतहको निर्वाचनमा तत्कालिन संघीय समाजवादी फोरमको तर्फबाट गौशाला नगरपालिकाको उपमेयरमा पराजित भएका यादव यसपटक पद र पार्टी दुवै परिवर्तन गरेका हुन्।</p>\r\n\r\n<p style=\"text-align:justify\">मनोनयन दर्ता गराउने दिन पार्टी परित्यागगरी यादव मेयर पदका लागि उम्मेदवारी दर्ता गराएका हुन्। लामो समयसम्म राजनीति र स्वास्थ्य पेशाको संयुक्त अनुभव बटुलेका यादव अहिले मेयर पदका लागि मत माग्दैछन्।</p>"
    },
    "article_203014": {
        "title": "अर्थात्, राजनीतिक सिन्डिकेट",
        "author": "जगदीश दाहाल",
        "content": "<p style=\"text-align: justify;\">स्थानीय तहको चुनावको चर्चा चारैतिर छ। चुनावको मनोनयन दर्ता गर्दैगर्दा विभिन्न दलहरूले गठबन्धन गरेर उम्मेदवारी दिएका छन्। तर, स्थानीय तहमा भइरहेको चुनावी गठबन्धनको वैधानिकता माथि कसैले प्रश्न उठाएको देखिँदैन। जुन बिल्कुलै असान्दर्भिक छ। स्थानीय तहमा गठबन्धन गर्नुको अर्थ के ? जसले चुनाव जित्छ उसैको सरकार हुन्छ। जुन पार्टीबाट चुनाव जिते पनि ऊ&nbsp;सरकारमा हुन्छ। जहाँ प्रतिपक्ष नै हुँदैन, त्यहाँ पनि चुनाव जित्न गठबन्धन ? यो कस्तो प्रणाली हो ?</p>\r\n\r\n<p style=\"text-align: justify;\">संघ र प्रदेशको निर्वाचनमा गठबन्धन गरिन्थ्यो भने त्यसलाई जायज मान्न सकिन्थ्यो। किनकि अहिलेको व्यवस्थामा कुनै पनि दलले एकल बहुमत ल्याउन सहज छैन। त्यस्तो अवस्थामा चुनावी तालमेल गरेर गठबन्धनबाट बहुमत ल्याएर सरकार गठन गर्न सकिन्छ। त्यसले स्थायित्व कायम गर्न पनि टेवा पुर्‍याउन सक्छ। तर, जहाँ सरकार बनाउन बहुमत नै चाहिँदैन। जसले जित्यो उही सरकारमा रहन्छ। त्यस्तो ठाउँमा गठबन्धन गर्नु को अर्थ के ? कुरा सत्ता गठबन्धनको मात्र होइन। एमालेले राप्रपासँग गरेको गठबन्धन होस् वा राप्रपाले माओवादी र कांग्रेससँग गरेको गठबन्धन। जुन बिल्कुलै अलोकतान्त्रिक छन्।<br />\r\nत्योभन्दा पनि डरलाग्दो कुरा त गठबन्धनले लोकतन्त्र र प्रजातन्त्रमाथि नै हमला गरेको छ। किनकि जित्ने मानिसलाई हराउन गठबन्धन बनाइएको छ। मानौं, कुनै तहबाट लोकतान्त्रिक रूपमा सबै पार्टीहरूले अलगअलग चुनाव लड्दा ‘क’ भन्ने उम्मेदवारले चुनाव जित्थ्यो। अब, अहिले के भइरहेको छ भने ‘क’ भन्ने उम्मेदवारले चुनाव जित्ने भयो भनेर विभिन्न पार्टीबीच गठबन्धन हुन्छ। अनि, लोकतान्त्रिक रूपमा जित्ने उम्मेदवारलाई हराउने&nbsp;कोसिस गरिन्छ। योभन्दा अलोकतान्त्रिक अरू कुनै विषय नै हुन सक्दैन। यो त राजनीतिक सिन्डिकेट हो। यस्तो सिन्डिकेटले प्रणालीलाई ध्वस्त पार्नेछ।</p>\r\n\r\n<p style=\"text-align: justify;\">अब यसरी चुनिएको जनप्रतिनिधिले कसरी जनअपेक्षा अनुरूप काम गर्न सक्ला ? उनीहरूले केवल राज्य स्रोतलाई लुट्ने काम गर्नेछन्। स्थानीय तहमा गठबन्धन गर्नु हाकाहाकी मिलिजुली देश लुटौं भन्नु नै हो। यस्तो अप्रजातान्त्रिक कदमको विरोध न सञ्चार जगत्ले गरेको छ, न त नागरिक समाजले नै। यसलाई विडम्बना नै मान्न सकिन्छ। त्यसमाथि दलहरूले नीति सिद्धान्त र विचारलाई नै भुलेर गठबन्धन गरिरहेका छन्। राष्ट्रिय जनमोर्चा, जसको मुल उद्देश्य नै संघीयताको खारेजी हो। उसले नेकपा माओवादी केन्द्रसँग तालमेल र गठबन्धन गरेको छ। जुन दल संघीयताको बलियो पक्षधर हो। उसले आफ्नो बलबुतामा संघीयता ल्याएको दाबी गर्छ।</p>\r\n\r\n<p style=\"text-align: justify;\">अर्कोतिर झापामा नेपाली कांग्रेस र माओवादीले राप्रपासँग तालमेल गरेका छन्। राप्रपाको चुनावी एजेन्डा नै हिन्दू राज्यसहितको राजतन्त्र हो। तर, आफूलाई लोकतन्त्र र प्रजातन्त्रको संस्थापक मान्ने दलहरू अर्को पार्टीको उम्मेदवारलाई हराउन राप्रपासँग तालमेल गरेका छन्। उता सत्ता गठबन्धनलाई हराउन नेकपा एमालेले भरतपुरमा राप्रपासँग तालमेल गरेको छ। माओवादी, कांग्रेस र नेकपा एसबीचको गठबन्धन पनि बिल्कुलै असान्दर्भिक छ। कांग्रेस मुलुककै ठूलो प्रजातान्त्रिक पार्टी हो भने माओवादी र नेकपा एस ‘कोर कम्युनिस्ट’ पार्टी। उनीहरूबीचका नीतिहरू बिल्कुलै अलग छन्। तर, चुनाव जित्नका लागि, जित्ने उम्मेदवारलाई हराउनका लागि हुन्। उनीहरू जुन कुनै हदसम्म पनि गिर्न तयार छन्।</p>\r\n\r\n<p style=\"text-align: justify;\"><kbd>स्थानीय तहमा गरिएको गठबन्धन लुटतन्त्रको उदाहरण मात्र हो। यसले भ्रष्टाचार र कुशासनलाई बढाउनेछ। यो विधिको शासनविरुद्ध छ।</kbd></p>\r\n\r\n<p style=\"text-align: justify;\">यसको विरोध नभएको पनि होइन। कांग्रेसका नेता कार्यकर्ताहरूले नै गठबन्धनको विरोध गरिरहेका छन्। विरोधस्वरूप भरतपुर तथा पोखरा महानगरपालिका जस्ता क्षेत्रमा बागी उम्मेदवारी पनि परेका छन्। देशका अन्य ठाउँमा पनि गठबन्धन चित्त नबुझेर त्यसविरुद्ध नाराबाजी भएका छन्। कांग्रेसजस्तो प्रजातान्त्रिक पार्टीले कम्युनिस्टहरूको बहकाउमा लागेर आफ्नै दलका कार्यकर्तालाई पार्टीबाट निस्कासन गरेको छ। स्वतन्त्र रूपमा उम्मेदवार दिएका नेताहरूलाई विभिन्न दबाब, प्रभाव र धम्की दिइएको छ। यसले अब मुलुक कता जान्छ भन्ने कुराको संकेत गर्छ।</p>\r\n\r\n<p style=\"text-align: justify;\">सत्ता साझेदार दलका नेताहरूको पछिल्लो अभिव्यक्ति सुन्ने हो भने प्रतिगामीहरूलाई परास्त गर्न गठबन्धन गरिएको भन्दै आएका छन्। तर, बहुदलीय व्यवस्थालाई कुल्चिएर, लोकतन्त्र र प्रजातन्त्रको धज्जी उडाउँदै स्थानीय तहको चुनावमा गठबन्धन गर्ने दलहरू नै प्रतिगमनका मतियारहरू हुन् भन्ने कुरा छर्लंग भएको छ। यस्ता अप्राकृतिक तालमेल पार्टीको नीति सिद्धान्त र एजेन्डाभन्दा बिल्कुलै फरक छन्। यसले कसरी लोकतन्त्रको संरक्षण गर्ला ? यसले त केवल प्रणालीलाई भत्काउने काम मात्र गर्छ। नेपालमा ठूलो त्याग र बलिदानपछि मात्र लोकतन्त्रको स्थापना भएको&nbsp;थियो। त्यसका लागि हजारौं योद्धाहरूले प्राणको बली दिएका थिए। तर, आज शासनसत्ता चलाउने दलहरू स्वार्थमा यति लिप्त भए कि उनीहरूको बलिदानलाई बिर्सिए।</p>\r\n\r\n<p style=\"text-align: justify;\">आफूले गरेका सबै काम अग्रगामी र अन्य दलले गरेको काम प्रतिगामी देख्ने दलहरूले लामो संघर्षपछि प्राप्त प्रणालीलाई नै ध्वस्त पार्ने नियतमा छन्। यसविरुद्ध कुनै पनि व्यक्ति बोलिरहेको छैन। आज किन समाचार माध्यमहरूले यो विषयलाई समाचारको हेडलाइन बनाउन सक्दैनन्। किन सम्पादकीयहरू लेख्न सक्दैनन्। के यो देशमा न्याय मरेको हो ? हाम्रो प्रणालीमाथि अन्याय भएको छ। लोकतन्त्र गणतन्त्रमाथि अन्याय भएको छ। यसलाई न्याय दिन नेपाली जनता पुनः सडकमा ओर्लिन नपरोस्। त्यसैले आफूले के गर्दैछु र त्यसको असर के हुन्छ भन्ने कुरा सबै दलले सोच्नु आवश्यक छ। गठबन्धन गरेर होइन, चुनाव जितेर मैदानमा ओर्लिऔं।<br />\r\nकाम गर्ने मानिसलाई जनताले दल हेर्दैनन्। दल हेर्ने कार्यकर्ताले मात्र हो। त्यसैले नेताहरूको यस्तो व्यवहारलाई अन्त्य गर्न पनि जनताले चुनावमा तह लगाउनु पर्छ। पार्टी हेरेर होइन, काम हेरेर भोट गरौं। लोकतन्त्र र गणतन्त्रको संरक्षण गरौं। राम्रो एजेन्डा छन्, त्यसलाई पालना गर्न सक्ने कार्यकौशल छ भने अवश्य पनि जनताले विश्वास गर्छन्। यदि यो वर्ष विश्वास गरेनन् भने पनि लोकतान्त्रिक प्रणाली हो, हार स्विकार्न सक्नुपर्छ। फेरि पाँचवर्र्षे मेहनत गर्ने हो। नतिजा सकारात्मक आउन सक्छ। तर, गुटबन्दी गरेर जनताले जुनेको मानिसलाई हराउनु कुनै पनि हालतमा मान्य हुने छैन।</p>\r\n\r\n<p style=\"text-align: justify;\">अहिलेको गठबन्धन साना दलका नेता र कार्यकर्ता खुसी होलान्। तर, अन्य ठूला दलका नेता कार्यकर्तासमेत खुसी देखिँदैनन्। पार्टीभित्र आन्तरिक कलह सुरु भएको छ। गठबन्धन जोगाउन कांग्रेसले कार्यकर्ताहरूलाई कारबाही गरिरहेको छ। अब के त्यो पार्टीमा आस्था राख्ने मानिस खुसी होलान् ? अवश्य पनि हुने छैनन्। यो त केवल आफ्नै पार्टी टुक्राउने खेल मात्र हो। आज जसरी सत्ताका दलबीच गठबन्धन भइरहेको छ, भोलि भरतपुरमा प्रचण्ड पुत्री रेणु दाहालले चुनाव हारिन् भने कायम रहन सक्ला ? अवश्य सक्दैन। प्रचण्डले भोलि वाम एकता गर्ने भन्दै हिँड्नेछन्। त्यसैले मुलुकका लागि अहिलेको आवश्यकता गठबन्धन होइन, असर प्रवृत्ति हो। त्यसमा पनि स्थानीय तहमा गरिएको गठबन्धन लुटतन्त्रको उदाहरण मात्र हो। यसले भ्रष्टाचार र कुशासनलाई बढाउनेछ। यो विधिको शासनविरुद्ध छ। स्थानीय चुनावमा जनताले यसको मूल्यांकन गर्नेछन्।</p>"
    },
    "article_203011": {
        "title": "धर्म–राजनीतिमा युवा नेता",
        "author": "पुष्पराज पुरुष",
        "content": "<p>२०६२/०६३ को आन्दोलनपछि धर्म सामाजिक बहसको विषय बन्यो। बहसको विषय बन्दै जाँदा सबैको बुझाइ आआफ्नो भएको छ। विघटन भइसकेको प्रतिनिधिसभा पुनस्र्थापित भएको खुसीमा नेपाललाई धर्म निरपेक्ष राष्ट्र घोषणा गरेर नेपाली जनता धर्ममा आस्था राख्दैनन् भन्ने सन्देश दिन खोजियो। बीचका तानाबानाको व्याख्या नगरी सत्य भन्नुपर्दा त्यतिखेर माओवादीले जे भन्छन्, त्यही मानेर माओवादीकै बुइँ चढेर स्वार्थ पूरा गर्न सबै दल लागे। २०७२ असोज ३ गते धर्म निरपेक्ष शब्द राखेर संविधान जारी भएको थियो।&nbsp;</p>\r\n\r\n<p>नेपाली समाजमा धर्मसापेक्ष र निरपेक्षको शाब्दिक बुझाइमा ठूलो भ्रम छ। अझ नेपालको संविधानमा धर्म निरपेक्षको व्याख्या गलत छ भन्ने धेरैलाई थाहा छैन। जहाँ धर्म निरपेक्ष भनेको सनातनदेखि चलिआएको धर्मसंस्कृतिको रक्षा गर्ने भन्ने बुझ्नुपर्छ भनिएको छ जो सरासर गलत छ। धर्म निरपेक्ष भनेको धर्ममा अपेक्षा नराख्नु भन्ने बुझिन्छ। सापेक्ष र निरपेक्षको अर्थ शब्दकोषमा नेपाली समाज हेर्न चाहँदैन। किनकि आफैंले जिताएर पठाएको नेताको कुरा नपत्याएर विरुद्धमा सोच्नुभन्दा जे भन्छन् त्यही मानेर हिँड्दा कार्यकर्तालाई सजिलो हुन्छ। १ सय २५ थरी नेपालीको धर्ममा विश्वास नगर्नु हो। धर्मसापेक्ष भनेको धर्ममा अपेक्षा राख्नु हो। १ सय २५ थरी नेपालीको धर्म संस्कृति र पहिचानमा विश्वास छ भन्नु हो। त्यसैले संविधानमा धर्मसापेक्ष लेखाउनु भनेको १ सय २५ थरी नेपालीको अस्तित्व जोगाउनु हो। जसका लागि पुनः आन्दोलनको&nbsp;आवश्यकता भएको छ।</p>\r\n\r\n<p>२०६२/०६३ पछि कांग्रेस र कम्युनिस्टको विकल्प बनेर २०७० सालसम्ममा देशको चौथौ शक्ति बनेको राप्रपा नेपाल २०७४ सालमा आउँदा पुरानै अवस्थामा पुग्यो। हामीले देखेबुझेअनुसार राप्रपाले धर्मको एजेन्डा हरेक बेला उठाएर नै अगाडि बढ्यो। संसद्बाट धार्मिक क्षेत्रको पक्षमा उभिएको घटनाहरू इतिहास बनेर बसेका छन्। बिर्सन त सकिन्न तर आन्तरिक पार्टी व्यवस्थापन, एकता र फुटको मारबाट सम्हालिन नपाउँदै आएका दुई चुनावमा पार्टीले राम्रो जनमत ल्याउन सकेन। यसरी पार्टी पुरानै अवस्थामा पुग्यो। सरकारमा गएको रिससँगै विरोधीसँगको तालमेल, सरकार गठन र निरपेक्ष पक्षसँगको गठबन्धन, नागरिकलाई धर्मका लागि नै हो भन्ने विश्वास गर्ने वातावरण बनेन। बेलैमा राप्रपा सार्थक वैकल्पिक राष्ट्रप्रेमी धार्मिक पार्टी हो भन्ने प्रमाणित नहुनु समस्या बन्यो। राप्रपालाई विश्वास गर्न नसकिरहेको अवस्थामा अर्कोतिर धार्मिक क्षेत्रलाई आफ्नो कुरा उठाउन बलियो राजनीतिक पार्टी र नेतृत्वको आवश्यकता थियो। यसबीच २०७८ सालमा भएको राप्रपाको अधिवेशनमा नयाँ नेतृत्व राजेन्द्र लिङ्देनको उदय भयो। यसपछि राप्रपाले फेरि राजनीतिक विश्वास प्राप्त गरेको छ। अब राप्रपाले १ सय २५ थरी नेपालीको मर्म बुझेर सबैको स्थानीय स्वधर्मको रक्षा गर्दै नेपालीको मूलधारको पार्टी बन्नेछ। नेपालको राजनीतिमा आज लिङ्देनले पाएको साथ र समर्थन विरलै कुनै नेपाली नेताले पाए होला।</p>\r\n\r\n<p>राजासहितको धर्मसापेक्ष प्रजातन्त्रको माग गर्ने पनि नेपालमा टुक्रिएको जमात ठूलै छ। कांग्रेस र कम्युनिस्ट पार्टीका स्थानीय नेता कार्यकर्ता पार्टी छोडेर राप्रपा प्रवेश गरिरहेका छन्। विचार कमजोर भएको बेला आएको लहरलाई देश र धर्मको लागि बिनासर्त समर्थनका साथ योगदान गर्दै सबैसँग सहकार्य गर्नुपर्ने बेला छ। तर, सहकार्यको सोच त परै जाओस्, पुरानै स्वार्थी शैली र आडम्बर देखाएर गैरधार्मिक मान्छे राजाको नामको आडमा अभियन्ता र नेता बनेका छन्। यसले देशभक्त धार्मिक आन्दोलन बदनाम गराउन सहयोग पुगेको छ। फुटेर होस् वा जुटेर, धर्मको पक्षमा कार्यक्रम बनाएर गुटको उपस्थिति देखाउनु धर्म र देशको पक्षमा राम्रो नै मान्नुपर्छ।</p>\r\n\r\n<p>सबैभन्दा ठूलो धर्मको सरोकारवाला समाज धार्मिक समाज हो। यो क्षेत्रलाई नै २०६२/०६३ पछि बनेको संविधान र व्यवस्था मन परेको छैन। २०४६ सालपछि नेतृत्वमा रहेको कांग्रेस र एमालेले धर्मको एजेन्डा पनि माओवादीको बुइँ चढाइदिन्छ भन्ने विश्वास थिएन। एक्लाएक्लै भए पनि कोही रत्नपार्कमा धर्ना दिने त कोही खुलामञ्चमा अनशन बस्ने देखिन्छ। कोही विशाल धार्मिक सभा गर्ने त कोही पूर्व कोही पश्चिममा सकेको काम गर्ने चरित्र छ। आजको दिनसम्म यही विधि विधान र संगठनबाट यो देशलाई सनातन हिन्दु राष्ट्र कायम गर्छौं भन्ने हैसियत र दृष्टिकोण दिन सक्ने नेपाली साधु–सन्त, गुरु वा धार्मिक व्यक्ति भेटिएको छैन। एकता र गठबन्धनको लागि नेपाल सन्त समाजको संरक्षणमा ‘विश्व ओमकार एकता महाभियान’ बनेर कार्य सञ्चालन सुरु भएको छ। यो अभियानले देशमा फरकफरक धारमा कार्य गरिरहेका प्रायः सबै पन्थ र सम्प्रदायलाई सहकार्य गर्ने संस्कारको थालनी गराएको छ। नीतिमा राज गरे राजनीति हुन्छ नीति छोड्नेबित्तिकै राजनीति हुँदैन। कुनीति हुन्छ। कुनीतिलाई राजनीतिमा रूपान्तरण गर्नु ज्ञानी गुरुहरूको पहिलो राष्ट्रधर्म हो। जनताले सुख र समृद्धिका लागि कांग्रेस र कम्युनिस्टलाई स्वीकारेका हुन्। तसर्थ धार्मिक समाजले अब पुनः राष्ट्रिय बहस गरेर शक्ति केन्द्र खोज्नुपर्छ। धार्मिक समाज आफैं उभिने हिम्मत जुटाउनु पर्छ। गलत राजनीति सच्याउन निर्देशन दिन सक्ने&nbsp;चरित्र र सोच बनाएर धार्मिक क्षेत्र बस्नुपर्छ। सबै धार्मिक संघसंस्था सम्प्रदाय अट्ने विधिविधानको संयोजन गरी नीति र नेतृत्व हुनुपर्छ।</p>\r\n\r\n<p>देशैभरका धार्मिक मठमन्दिर, गुम्बा, गुरु, पुरोहित, ज्योतिष, संघसंस्था र संगठनहरूको राष्ट्रिय सम्मेलन गर्नुपर्छ। त्यसले स्वतन्त्र धार्मिक शक्ति केन्द्र वा महासभा बनाउनुपर्छ। धार्मिक आचरण र चरित्र भएका व्यक्तिहरूलाई प्रतिनिधि बनाएर धर्म राजनीति गर्ने पार्टीमा पठाउनुपर्छ। अर्थात्, धार्मिक राजनीतिक शक्ति केन्द्र बनाउनुपर्छ। अनि नीति र नेतृत्व बनाएर कार्ययोजना तयार पार्नुपर्छ। यसरी स्थानीय चुनावलाई प्रयोग गर्ने हो भने धार्मिक भोट बाँडिने छैन। हिन्दुको भोट एकै पार्टी र चिह्नमा हाल्न सुरु भएपछि धार्मिक राजनीतिक शक्ति केन्द्रीकृत हुनेछ। पछिल्लो पुस्ताले आफ्नो धर्म संस्कृति र पहिचान जोगाउन अर्को राजेन्द्र लिङ्देनहरू कुर्नु पर्दैन।</p>\r\n\r\n<p><strong>लेखक नेपाल सनातन धर्म संस्कृति&nbsp;संगठनका प्रमुख हुन्।</strong></p>"
    },
    "article_202994": {
        "title": "कांग्रेस जिल्ला नेतृत्वले अराजक र अराजनीतिक चरित्र देखायो : वर्षमान पुन",
        "author": "अन्नपूर्ण",
        "content": "<p style=\"text-align:justify\"><strong>रोल्पा : </strong>नेकपा माओवादी केन्द्रका नेता वर्षमान पुन अनन्तले कांग्रेस जिल्ला नेतृत्वको अराजक र अराजनीतिक चरित्रका कारण रोल्पामा तालमेल गर्न नसकिएको बताएका छन्। देशैभर सत्ता गठबन्धनबीच तालमेल भएपनि गठबन्धनको भावनाविपरीत बाहिरका दलसँग चुनावी तालमेल &nbsp;गरेको भन्दै आपत्ति जनाएका हुन्। कांग्रेसले रोल्पामा एमाले र विप्लव नेतृत्वको नेकपासँग चुनावी तालमेल गरेको छ।&nbsp;</p>\r\n\r\n<p style=\"text-align:justify\">सभापति शेरबहादुर देउवा र आफ्नै समूहका नेता रामचन्द्र पौडेलले तालमेलका आधारमा अघि बढ्न दिएको निर्देशन अस्वीकार गरेर रोल्पा कांग्रेसका नेताहरुले ऐतिहासिक गल्ती गरेको टिप्पणी गरे। रोल्पाका कांग्रेसलाई नक्कली र फुइँफुट्टाको संज्ञा दिँदै उनले ढिलो चाँडो जिल्लाबाट कांग्रेस बढारिने दाबी गरे। पुनले एमालेको वैचारिक र राजनीतिक उत्तराधिकारी नेकपा एकीकृत समाजवादी र नेता माधव नेपाल भएको समेत बताए।&nbsp;</p>\r\n\r\n<h3 style=\"text-align:justify\">विप्लवलाई पुरानो घर फर्कन आग्रह&nbsp;</h3>\r\n\r\n<p style=\"text-align:justify\">नेत्रविक्रम चन्द विप्लवलाई पुरानो घर फर्कन आग्रह गरेका छन्। विप्लव अन्ततः चुनावकै बाटोमा फर्किएकामा खुसी व्यक्त गर्दै पुनले पार्टीमा स्वागत गर्न तयार रहेको बताएका हुन्।&nbsp;मूलधारको राजनीतिबाट अलग रहेर बाटो बिराएका विप्लव १० वर्षअघि सही बाटोमा फर्किएको उनको भनाइ थियो।</p>\r\n\r\n<p style=\"text-align:justify\">‘विप्लवजीले १० वर्षअघि बाटो बिराउनुभएको थियो। अहिले सही बाटोमा फर्कनुभएको छ’, गृहजिल्ला रोल्पाको सुनछहरी गाउँपालिको फगाममा आयोजित चुनावी सभालाई सम्बोधन गर्दै पुनले भने, ‘गणतन्त्र, संघीयताको र सामाजिक न्यायसहितको मुलधारमा, मुल बाटोमा स्वागत छ।’&nbsp;</p>\r\n\r\n<p style=\"text-align:justify\">आफूहरु गणतन्त्रसहितका परिवर्तन संस्थागत गर्न लागिपरेका बेला प्रतिक्रान्तिकारीको आरोप लगाउँदै विप्लवले पार्टी छाडेको स्मरण गर्दै पुनले उनको ‘एकीकृत क्रान्ति’ को लाइन बिसर्जित भएको टिप्प्णी गरे। गलत बाटो हिँडेकैले विप्लव समूहमा फुट आएको तर्क पुनको थियो।&nbsp;</p>\r\n\r\n<p style=\"text-align:justify\">कतै कांग्रेस, कतै एमाले र कतै अरु दलको चुनाव चिन्ह लिएर विप्लवले स्थानीय तह निर्वाचनमा भाग लिएको भन्दै पुनले त्यसो गर्नुभन्दा प्रचण्डले नेतृत्व गरेको मुलधारमा समाहित हुनु प्राकृतिक र हितकर हुने पुनले बताए। पार्टीमा फर्किए विप्लवसहित सो समूहका नेता कार्यकर्तालाई उचित जिम्मेवारी दिन आफूहरु तयार रहेको उनको भनाई छ। रोल्पाका अधिकांश पालिकामा विप्लव समूहले कांग्रेस, एमाले र राप्रपासँग चुनावी तालमेल गरेको छ।</p>\r\n\r\n<p style=\"text-align:justify\"></p>"
    },
    "article_202844": {
        "title": "कांग्रेसले राजनीतिक दलको आधारभूत मर्ममाथि प्रहार गर्यो : अध्यक्ष ओली",
        "author": "अन्नपूर्ण",
        "content": "<p style=\"text-align:justify\"><strong>काठमाडौं</strong> : नेकपा एमालेका अध्यक्ष केपी शर्मा ओलीले नेपाली कांग्रेसले राजनीतिक दलको आधारभूत मर्ममाथि प्रहार गरेको आरोप लगाएका छन्। आइतबार बिहान मनमोहन स्मृति हल च्यासलमा आयोजित पत्रकार सम्मेलनमा बोल्दै अध्यक्ष ओलीले सुशान र विकासको मार्गमा तीव्रगतिमा अघि बढिरहेको मुलुकलाई कांग्रेसले व्यवधान खडा गरेर यथास्थितिमा राख्न खोजेको आरोप लगाए।</p>\r\n\r\n<p style=\"text-align:justify\">'नेपाली कांग्रेसको षडयन्त्रले चरमउत्कर्षको रुप लियो। कांग्रेसले सुशान र विकासको मार्गमा तीव्रगतिमा अघि बढिरहेको देशलाई व्यवधान खडा गरेर यथास्थितिमा राख्न पछाडि पर्खाउनका लागि राष्ट्रियता, लोकतन्त्र र जनताप्रतिको कर्तव्य बोधमा कमजोर रहेका तत्वहरुलाई खोज्ने र त्यस्ताको साथसहयोग लिएर राजनीतिक र देशहितमा उल्टो गर्ने काम गर्‍यो,'उनले भने।</p>\r\n\r\n<p style=\"text-align:justify\">उनले कांग्रेसले संसदीय शासन प्रणालीको आदर्शको उपहास गरेको बताए । उनले भने,'&nbsp;कांग्रेसले संसदीय मूल्य&nbsp;र मान्यतालाई कुल्चियो। संसदीले सरकार निर्माण गर्ने संसदीय शासन प्रणालीको आदर्शको उपहास गर्‍यो। संसदलाई राजनीतिको निर्णयको थलो बनायो। स्वतन्त्र न्यायपालिकामाथि आगाध पुर्‍यायो।'</p>\r\n\r\n<p style=\"text-align:justify\">राष्ट्रिय एकतालाई कमजोर पार्ने, &nbsp;कुनै नाममा अखण्डता अपमान गर्ने र देशभक्तिलाई होच्याउने कुरा नेकपा एमालेले कुनै पनि हालतमा स्वीकार नगर्ने भन्दै एमाले मात्र मजबुत पार्टी भएको दावी गरे। उनले&nbsp;विकास र सुशानलाई तीव्र गतिमा अगाडि बढाउने भिजन,नीति र कार्यक्रम एमालेसँगै मात्रै रहेको भन्दै एमालेको सरकार गठन नभइ देश विकासको युगमा प्रवेश गर्नै नसक्नै एेतिहासिक तथ्यहरुले समेत स्पष्ट गरेको बताए।</p>\r\n\r\n<p style=\"text-align:justify\">उनले आगामी स्थानीय तह निर्वाचनमा सूर्य चिन्हमा मतदान गरी नेकपा एमालेका उम्मेदवारलाई विजयी गराउन सबैमा अनुरोध गरे।</p>"
    },
    "article_202828": {
        "title": "जो वडाध्यक्षले मारे राजनीतिक ‘फड्को’",
        "author": "अन्नपूर्ण",
        "content": "<p style=\"text-align:justify\"><strong>काठमाडौं &nbsp;:</strong> स्थानीय सरकारका ‘मन्त्री’ हुन वडाध्यक्ष। सम्बन्धित स्थानीय तहको ‘भावी प्रमुख’ मा रूपमा वडाध्यक्षलाई हेर्ने गरिन्छ। २०७४ को निर्वाचनबाट ६ हजार ७ सय ४३ जना वडाध्यक्षमा निर्वाचित भए। तीमध्ये तीन दर्जनले मात्रै यसपटक ‘फट्को’ मार्ने अवसर पाए। अर्थात्, स्थानीय तहको प्रमुख÷अध्यक्षमा उम्मेदवार हुने मौका पाए। ५ बर्षमा गरेका काम र लोकप्रियताका आधारमा दलहरूले वडाध्यक्षलाई प्रमुख÷अध्यक्षमा टिकट दिएका हुन्। प्रमुखमा टिकट नपाउनेले वडाध्यक्षमै उम्मेदवारी दोहोर्‍याएका छन्।&nbsp;</p>\r\n\r\n<p style=\"text-align:justify\"><strong>काठमाडौंमा एकजनाले मात्रै पाए मौका</strong></p>\r\n\r\n<p style=\"text-align:justify\">काठमाडौं जिल्लाभर एक जना वहालवाला वडाध्यक्षले मात्रै प्रमुखको टिकट पाएका छन्। चन्द्रागिरी नगरपालिकाका–१५ का वडाध्यक्ष उत्तमबहादुर रावतले एमालेबाट मेयरको टिकट पाए। सहरी योजनामा स्नातकोत्तर गरेका रावतको क्षमता, विषय विज्ञता, इमान्दारिता र जनतामा सेवाभावका कारण टिकट दिइएको एमाले नेताहरू बताउँछन्। नेताको आशीर्वादभन्दा पनि आफ्ना कामका कारण टिकट पाएको उनले बताए। ‘भौतिक पूर्वाधार, कानुन निर्माण र सुशासनका क्षेत्रमा गरेको कामका आधारमा पार्टीले मूल्यांकन गरेर टिकट दिएको हो,’ रावतले भने। सत्तागठबन्धनका तर्फबाट निवर्तमान मेयर घनश्याम गिरीसँग रावतले प्रतिस्पर्धा&nbsp;गर्दै छन्।&nbsp;</p>\r\n\r\n<p style=\"text-align:justify\">त्यस्तै वडाध्यक्षबाट गाउँपालिका अध्यक्षको टिकट पाउने व्यक्ति हुन् बाँके खजुरा गाउँपालिका–१ का वडाध्यक्ष सुमन मल्ल। प्रतिद्वन्द्वीभन्दा झन्डै तेब्बर मत ल्याएर मल्ल ०७४ मा वडाध्यक्ष भएका थिए। उक्त निर्वाचनमा खजुराको अध्यक्ष र उपाध्यक्ष एमालेले जितेको थियो। एमालेसँग १ हजार १ सय ७८ मतले पराजित भएका माओवादी केन्द्रका डम्बरबहादुर विकसँग मल्लको मुख्य प्रतिस्पर्धा हुँदैछ। विक सत्तागठबन्धनका उम्मेदवार हुन।&nbsp;‘यहाँ गठबन्धनले कुनै असर गर्दैन,’ मल्ल भन्छन्।</p>\r\n\r\n<p style=\"text-align:justify\"><strong>प्रमुख टिकट पाउने दुवै वडाध्यक्ष&nbsp;</strong></p>\r\n\r\n<p style=\"text-align:justify\">बझाङको केदारस्युँ गाउँपालिका प्रमुखमा दुईजना वडाध्यक्ष चुनावी मैदानमा छन्। सत्ता गठबन्धनबाट गणेश बोहरा र एमालेबाट लोकेश भण्डारी चुनावी प्रतिस्पर्धा गर्दै छन्। ०७४ मा बोहराले ८ नम्बर र भण्डारीले १ नम्बर वडाध्यक्ष जितेका थिए। दुवै जना एमालेबाट निर्वाचित भएका थिए। पार्टी विभाजनपछि बोहरा नेकपा एकीकृत समाजवादीतिर लागे। सोही पार्टीबाट अध्यक्षको उम्मेदवार बने।&nbsp;</p>\r\n\r\n<p style=\"text-align:justify\">बैतडी दशरथचन्द नगरपालिका–६ का वडाध्यक्ष गजेन्द्र सिंह रावल मेयरमा उठेका छन्। कांग्रेसका रावलले ०७४ मा धेरै मतान्तरले चुनाव जितेका थिए। रावल कांग्रेसको संस्थापन समूहका हुन्। ‘वडाको विकास र सुशासनमा देखाएको क्षमताले नै उहाँले टिकट पाउनुभएको हो,’ बैतडी कांग्रेसका पूर्वजिल्ला सचिव पुरनचन्द्र लेखकले भने। ‘पार्टीको संगठन चलाउने अनुभव पनि ममा छ,’ रावलले भने, ‘वडामा गरेको कामले नै नगर हाँक्न पार्टीले उम्मेदवार बनाएको हो।’&nbsp;</p>\r\n\r\n<p style=\"text-align:justify\"><strong>बागमतीमा कतिले पाए ?&nbsp;</strong></p>\r\n\r\n<p style=\"text-align:justify\">मकवानपुरको राक्सिराङ गाउँपालिका–३ का वडाध्यक्ष बाबुलाल स्याङ्तान अध्यक्षको चुनावी मैदानमा छन्। एमालेबाट वडाध्यक्ष बनेका उनलाई यसपटक पार्टीले अध्यक्षको उम्मेदवार बनाएको हो। ‘मैले काम गरेर पनि देखाइसकेको छु। पार्टीको संगठन पनि राम्रो छ,’ उनले भने। रामेछापको सुनापती गाउँपालिका–५ का वडाध्यक्ष ठूलोकान्छा तामाङलाई नेकपा माओवादी केन्द्रले पालिका अध्यक्षको उम्मेदवार बनाएको छ। सिन्धुलीको मरिण गाउँपालिकाको अध्यक्षमा गठबन्धनबाट विमर्श मोक्तान (प्रख्यात) चुनावी मैदानमा छन्। उनी, मरिण ३ को वडाध्यक्षमा निर्वाचित भएका थिए।&nbsp;</p>\r\n\r\n<p style=\"text-align:justify\">चितवनमा दुई जना वडाध्यक्षले मेयरको टिकट पाएका छन्। कालिका नगरपालिकामा एमालेका तर्फबाट बिनोद रेग्मी र राप्ती नगरपालिकामा एकीकृत समाजवादीबाट शमशेर लामा मेयरका उम्मेदवार छन्। रेग्मी कालिका ६ का निवर्तमान वडाध्यक्ष हुन्। ‘मैले गरेको कामको जनताले मूल्यांकन गरेका छन्’, उनले भने। पूर्वी चितवनको राप्ती नगरपालिकामा मेयरको टिकट पाएका लामा सोही नगरपालिका–४ का वडाध्यक्ष हुन्। ‘पाँच वर्ष विकासका संभावना र चुतौती बुझेँ, अब काम गर्छु,’ उनले भने।&nbsp;</p>\r\n\r\n<p style=\"text-align:justify\"><strong>वीरेन्द्रनगरमा वडासदस्य&nbsp;</strong></p>\r\n\r\n<p style=\"text-align:justify\">कर्णाली प्रदेशको राजधानी वीरेन्द्रनगरको प्रमुखमा कांग्रेसबाट उपेन्द्र खड्का उम्मेदवार बनेका छन्। उनी २०७४ मा वडा नम्बर ६ को सदस्यमा निर्वाचित भएका थिए। यस्तै २०७४ कै स्थानीय तहको निर्वाचनमा दैलेखको भैरबी गाउँपालिका–१ मा वडासदस्य निर्वाचित सर्वराज महतारा यसपालि गाउँपालिकाको अध्यक्षमा प्रतिस्पर्धा गर्दैछन्। दैलेखकै नारायण नगरपालिकामा नेपाली कांग्रेसको तर्फबाट निर्मलाकुमारी खड्का मेयरको उम्मेदवार हुन्। उनी पनि २०७४ को स्थानीय तहको निर्वाचनमा कांग्रेसबाट नारायण नगरपालिका–७ को वडासदस्यमा निर्वाचित भएकी थिइन्।&nbsp;</p>\r\n\r\n<p style=\"text-align:justify\">कालिकोटको रास्कोट नगरपालिका–२ का वडाध्यक्ष दयाराम सिम्खडा मेयरको उम्मेदवार बनेका छन्। उनी, एमालेबाट उम्मेदवार बनेका हुन्। यस्तै रुकुमपश्चिमको सानीभेरी गाउँपालिकामा माओवादी केन्द्रको तर्फबाट अध्यक्षको उम्मेदवार बनेका बिर्खबहादुर विष्ट पनि यसअघि वडाध्यक्ष थिए। उनी २०७४ को निर्वाचनमा सोही गाउँपालिका–३ को वडाध्यक्षमा निर्वाचित भएका थिए।&nbsp;</p>\r\n\r\n<p style=\"text-align:justify\"><strong>वडाध्यक्ष कांग्रेस र एमालेबाट भिड्दै&nbsp;</strong></p>\r\n\r\n<p style=\"text-align:justify\">ताप्लेजुङको सिरिजंघा गाउँपालिका–२ का वडाध्यक्ष लालकृष्ण चौहान र ३ नं का वडाध्यक्ष सन्तोष चाम्लिङ गाउँपालिका अध्यक्षको उम्मेदवार छन्। चौहान नेपाली कांग्रेस र चाम्लिङ एमालेबाट उम्मेदवार बनेका हुन्। हेभिवेट नेता भए पनि यी दुई युवा उम्मेदवारले वडाध्यक्ष हुँदा गरेको राम्रो काम र चर्चा कमाएका कारण अध्यक्षको टिकट पाएका हुन्।&nbsp;</p>\r\n\r\n<p style=\"text-align:justify\"><strong>झापामा कांग्रेस र एमालेबाट मौका&nbsp;</strong></p>\r\n\r\n<p style=\"text-align:justify\">एमाले र कांग्रेसले झापाका दुई स्थानीय तहमा वडाध्यक्षलाई मेयरको उम्मेदवार बनाएका छन्। एमालेले अर्जुनधाराको मेयरमा बलदेव गोम्देनलाई उम्मेदवार बनाएको छ। गोम्देन यसअघि १० नम्बर वडाका अध्यक्ष थिए। नेपाली कांग्रेसका तर्फबाट बिर्तामोडमा भोजराज सिटौला मेयरका उमेदवार छन्। यसअघि सिटौला वडा नम्बर ३ का वडाध्यक्ष थिए।&nbsp;</p>\r\n\r\n<p style=\"text-align:justify\"><strong>मधेसमा जो सोझै बने प्रमुख उम्मेदवार&nbsp;</strong></p>\r\n\r\n<p style=\"text-align:justify\">तत्कालीन राष्ट्रिय जनता पार्टीबाट जनकपुरधाम उपमहानगरपालिका–७ को वडाअध्यक्षमा निर्वाचित जानकीराम साहले नगरप्रमुखमा उम्मेदवारी दिएका छन्। यस्तै शम्भुनाथ नगरपालिका–१ का वडाध्यक्ष इनरदेव साहले पनि नगरपालिका प्रमुखमा उम्मेदवारी दिएका छन्। एमालेबाट गत स्थानीय तहको निर्वाचनमा वडाध्यक्षमा निर्वाचित साहले एमालेबाटै प्रमुखमा टिकट पाएका हुन्। छिन्नमस्ता गाउँपालिका–३ का वडाध्यक्ष ३७ वर्षीय दीपेन्द्रकुमार यादवले स्थानीय तहको निर्वाचनमा गाउँपालिकाको अध्यक्षमा उम्मेदवारी दिएका छन्। ०७४ को निर्वाचनमा स्वतन्त्रबाट ४७८ मत ल्याई विजयी भएको केही वर्षपछि यादव संघीय समाजवादी फोरम प्रवेश गरेका थिए। यसपटक एमालेबाट अध्यक्षमा चुनाव लड्दैछन्।&nbsp;</p>\r\n\r\n<p style=\"text-align:justify\">छिन्नमस्ता गाउँपालिका–१ का वडाध्यक्ष विनोदकुमार यादवले पनि अध्यक्षमा उम्मेदवारी दिएका छन्। गत निर्वाचनमा लोकतान्त्रिक फोरमबाट विजयी भएका यादव एक महिना अघि माओवादी केन्द्रमा प्रवेश गरी टिकट पाउन सफल भए। सप्तकोसी नगरपालिका–१ का वडाध्यक्ष नारायणप्रसाद आचार्यले पनि प्रमुखको उम्मेदवारी दिएका छन्।&nbsp;</p>\r\n\r\n<p style=\"text-align:justify\">एमालेबाट वडाध्यक्षमा निर्वाचित आचार्यले पार्टी विभाजनपछि एकीकृत समाजवादीबाट अध्यक्षको टिकट पाए। बोदे बर्साइन नगरपालिका–३ का वडा अध्यक्ष ३६ वर्षीय अनोजकुमार यादवले पनि प्रमुखको लागि चुनावी मैदानमा छन्। संघीय समाजवादी फोरम नेपालबाट वडाध्यक्षमा निर्वाचित यादव एमालेबाट उम्मेदवार बनेका हुन्।&nbsp;</p>\r\n\r\n<p style=\"text-align:justify\"><strong>सुरेन्द्र काफ्ले/काठमाडौं, शंकरप्रसाद खनाल/ नेपालगन्ज, शिवराज भट्ट/धनगढी, प्रताप ओली/बझाङ, कृष्ण सारु मगर/ मकवानपुर, सन्तोष ढुंगेल/रामेछाप, राजन गाउँले/सिन्धुली, अनिल ढकाल/ चितवन, हिक्मतबहादुर नेपाली/दैलेख, सुब्रत न्यौपाने/झापा, भरत खड्का/उदयपुर, केशरराज क्षेत्री/बुटवल, मनिका झा/जनकपुरधाम, मनोहर पोखरेल/सप्तरी</strong></p>"
    },
    "article_202696": {
        "title": "हाम्रो राजनीतिक संस्कार",
        "author": "कृष्ण बर्मा",
        "content": "<p style=\"text-align: justify;\">आजकल सामाजिक सञ्जाल, भेटघाट, समारोह, चिया पसल, चौतारी जहाँसुकै एउटै भनाइ सुनिन्छ, देश खत्तम पारे, बर्वादै पारे। त्यो पनि नेता र कर्मचारीहरूले। आफूमात्रै इमान्दार, देशभक्त, राष्ट्रप्रेमी र राष्ट्रसेवक। के देश नेता र कर्मचारीहरूले मात्रै बिगारेका छन् त ? यसमा आमजनताको कुनै भूमिका छैन ? सन्दर्भ विगतदेखि नै अनुत्तरित छ। अझ कहिलेसम्म रहिरहने हो थाहा छैन। सामाजिक सञ्जाल हेर्ने हो भने यस्तो देखिन्छ कि मुलुक खत्तमै हुँदैछ अथवा भइसकेको छ। यसलाई बचाउन कि त उनीहरू वा उनीहरूले समर्थन गरेको दल र त्यसकै नेता आउनु पर्छ भन्ने देखिन्छ। कि त भएका नेता र कर्मचारी सबै सखापै हुनुपर्छ भन्ने धारणा प्रत्यक्ष/परोक्ष रूपमा व्यक्त गरेको पाइन्छ।</p>\r\n\r\n<p style=\"text-align: justify;\">हाम्रो पुस्ता नै होला थोरै समयमा धेरै राजनीतिक व्यवस्था अनुभव गर्न पाएको। विडम्बना, राजनीतिक व्यवस्था परिवर्तन भए पनि नेता र नेतृत्व भने कहिल्यै परिवर्तन भएको छैन। पञ्चायत, प्रजातन्त्र, राजतन्त्र, लोकतन्त्र हुँदै गणतन्त्रसम्म पनि खासमा कुन शासन व्यवस्था चाहिएको हो भन्ने यकिन हुन सकेको छैन। अर्कोतर्फ हाम्रो राजनीतिक संस्कार र विचार पनि परिवर्तन हुन सकेको छैन। हामीले&nbsp;बनाएको नेतृत्व परिवर्तन हुन नसके झैं हाम्रो संस्कार र विचारमा पनि परिवर्तन नआएको कुरा स्वीकार्न सकेका छैनौं। बरु अरूलाई दोषारोपण गर्न लालायित देखिन्छौं। अरूका कमजोरी कोट्याउन अग्रसर हुन्छौं। आन्दोलन गरेर फ्याँकेका राजा अहिले फेरि चाहिएको देखिन्छ। कतिपय त गणतन्त्रभन्दा राजतन्त्र प्यारो&nbsp;भन्ने अभिव्यक्ति प्रत्यक्ष/परोक्ष रूपमा भन्न थालेका छन्। कतिपयले यी सबैभन्दा एकदलीय पञ्चायत नै ठीकसम्म भन्न पछि परेका छैनन्।</p>\r\n\r\n<p style=\"text-align: justify;\">आफू समर्पित दल र नेतृत्वमा सरकारमा जाँदा मात्र सबै सही हुन्छ होइन भने केही राम्रो हुँदैन। अनुकूलको राज्य व्यवस्था भए सबै काम यसले नै गर्‍यो त्यो पनि भव्य। अर्को जानेबित्तिकै यसले केही गर्दैन भनेर माहोल नै बिगार्ने परिपाटी पनि छ। अथवा गइहाले त्यसले गरेका काम गतिलै भएन भन्ने हुइम फैलाइन्छ। त्यति मात्रै नभएर अन्य मुलुकका तमाम उदाहरण र नेतृत्वको बखान पनि गर्न भ्याएकै हुन्छौं। तर, त्यहाँका जनतासँग हाम्रो तुलना भने कदापि गरेका छैनौं। हाम्रो राजनीतिक संस्कार कस्तो छ त ? यसैमा निर्भर भएको छ हाम्रो राजनीतिक व्यवस्था र नेतृत्व। अहिलेका पर्यटनमन्त्री प्रेम आलेको चर्चा परिचर्चा छताछुल्ल भएको छ। त्यस्तै, उहाँसँगै पूर्व पर्यटनमन्त्री योगेश भट्टराई पनि चर्चामै हुनुहुन्छ। यसैगरी रेणु यादव, सीके राउत, विप्लवका कार्यकर्ता र उनीहरूको कार्बाही केही सञ्चारमाध्यमको उदाहरण मात्रै लिँदा पनि हाम्रो राजनीतिक संस्कार प्रष्ट हुन्छ।</p>\r\n\r\n<p style=\"text-align: justify;\">सन्दर्भ केलाउनु मात्र पर्छ, अचम्म लाग्छ। कहिले फलानो त कहिले फलानो मन पर्छ। कहिले राजा ज्ञानेन्द्र, कहिले डा. गोविन्द केसी अनि कहिले रञ्जु दर्शना ! तिनको दिगोपन वा तिनले खेलेका भूमिका कति र कस्ता छन् ? समयले न निष्पक्ष जवाफ दिइसकेकै छ। केही समयपछि फेरि यीलगायत उल्लेख्यनीय पात्रहरू मन पर्दैन। मन किन पर्दैन ? यसको छोटो उत्तर हुन सक्ला, आफ्नो अनुकूलको समर्थन नगरेको, आफ्नो दल निकट नेतृत्वको विपक्षमा बोलेको वा&nbsp;होहल्लाको पछि लागेर नबुझी समर्थन गरिएको आदि। अहिलेसम्म खोट्ट्याएका छैनौं कि उनीहरू कति ठिक हुन्, कस्तो पृष्ठभूमिबाट आएका हुन्, बोल्ने मात्रै हुन् कि गर्ने पनि हुन् वा सत्य बोल्ने र असत्यको&nbsp;विरोध गर्ने हुन्/होइनन् ? केही थाहा छैन।</p>\r\n\r\n<p style=\"text-align: justify;\">हामीले कहिल्यै राम्रोलाई राम्रो र नराम्रोलाई नराम्रो भन्न सकेनौं। वर्तमान समाज जे देखिन्छ, यसका पछाडि हाम्रा यिनै प्रवृत्ति कारक छन्। यसलाई हामी आत्मसात् गर्न भने असमर्थ छौं। राजनीतिक समर्थन यसरी आँखै देख्न नसक्ने भयो कि आफूले समर्थन गरेको बाहेक कुनै पनि ठीक छैन। अरूले गरेका राम्रा कुरासमेतलाई नराम्रो भन्ने र नराम्रोलाई होइन वा ढाकछोप गर्नेतर्फ सधैं अग्रसर रहने नियतले समस्या छ। हामीले न चाहेजस्तो नेतृत्व परिवर्तन गर्न सकेका छौं न त शासन व्यवस्थामा सुधार नै गर्न सकेका छौं। राजनीतिक समर्थन नै बुझेर वा पढेर भएको छैन। अर्कोतर्फ, नेता र नेतृत्वले पनि आम जनतालाई राजनीति, शासनव्यवस्था वा कार्यशैली बुझाउन सकेका छैनन्। कारण उनीहरू पनि अनभिज्ञ भएर हो वा जनता हुँदाहुँदै नेता भएर हो ? त्यो&nbsp;उनीहरूलाई मात्रै थाहा होला।</p>\r\n\r\n<p style=\"text-align: justify;\">पछिल्लो पुस्तालाई कांग्रेस, कम्युनिस्ट, माओवादी, मधेसवादी, राप्रपालगायत कुनै पनि दल कसरी भए ? यिनमा के छ ? यी बीच तात्विक अन्तर के छ ? विगतमा के गरे अनि वर्तमानमा के गर्दैछन् ? केही थाहा छैन। हजुरबुवा, हजुरआमा, बुवा, आमा, काका, काकी, मामा, माइजू जुन पार्टीमा लागे, पछिल्लो पुस्ता उतै लाग्यो। अर्को कुनै आधार र प्रमाण देखिँदैन। अर्कोतिर नेपाली जनतामा बढी नै विचार अभिव्यक्तिको स्वतन्त्रता प्राप्त गरेको भान हुन्छ। विचार अभिव्यक्तिको स्वतन्त्रता छ भन्दैमा सधैं नेता र नेतृत्वलाई मात्रै गाली गर्ने कि हामी जनता पनि सुध्रने ? अब यसमा खासगरी युवा पुस्ता अग्रसर हुनैपर्छ। होइन भने अवस्था भयावह हुँदै जानेछ।</p>"
    },
    "article_202612": {
        "title": "बागी उठेका जगन्नाथलाई नेपालको आग्रह : राजनीतिक भविष्यका लागि उमेदवारी फिर्ता लिनुहोस्",
        "author": "अनिल ढकाल",
        "content": "<p style=\"text-align:justify\"><strong>चितवन</strong> : नेकपा एकीकृत समाजवादीका अध्यक्ष माधवकुमार नेपालले भरतपुरमा सत्ता गठबन्धनको विरुद्ध उमेदवारी दिएका जगन्नाथ पौडेललाई मुलुकको राजनीतिक भविष्यका लागि उमेदवारी फिर्ता गर्न आग्रह गरेका छन् ।</p>\r\n\r\n<p style=\"text-align:justify\">गठबन्धन गरेका दलहरुको सहकार्यले मात्रै &nbsp;मुलुकको राजनीतिक संकट टर्ने भन्दै उमेदवारी फिर्ता लिएर गठबन्धनको पक्षमा लाग्न आग्रह गरेका हुन् । सत्ता गठबन्धनको भरतपुरमा चुनावी सभालाई सम्बोधन गर्न चितवन आएका नेपालले भरतपुर विमानस्थलमा पत्रकारसँग कुराकानी गर्दै मुलुकको राजनीतिक संकट टार्नका लागि गरिएको गठबन्धनको जीत आवश्यक रहेको बताए।</p>\r\n\r\n<p style=\"text-align:justify\">उनले गठबन्धनको पक्षमा माहोल बनेको दावी गरे । कांग्रेसको सहकार्यबाटै राजनीतिक परिवर्तन भएको बताउँदै सबैलाई त्यसमा लाग्न आग्रह गरे। 'राजनीतिक मान्छेले राजनीतिक रुपमा सोच्छ । आफूलाई केन्द्र विन्दुमा राख्दैन पुरै सिङ्गो पार्टीलाई ध्यानमा राख्छ,'उनले भने, 'आजसम्म &nbsp;नेपालको राजनीतिक परिवर्तनका लागि दुवै पार्टीले सहकार्य गर्दै आएका छन् । अनि मात्रै सफलता मिलेको छ । यसलाई ध्यानमा राखेर उहाँले उमेदवारी फिर्ता लिनुपर्छ र गठबनधनको उमेदवारको पक्षमा समर्थन गरेर अभियानमा जुट्नुभयो भने उहाँको इज्जत , प्रतिष्ठा , मर्यादा र राजनैतिक भविष्य राम्रो हुन्छ । ’<br />\r\n&nbsp;</p>"
    },
    "article_202522": {
        "title": "हेडमास्टर छाडेर राजनीतिमा सन्तोष सर : भन्छन्, ‘पाँच वर्षभित्र नमूना वडा बनाउँछु’",
        "author": "अन्नपूर्ण",
        "content": "<p style=\"text-align:justify\"><strong>काठमाडौं : </strong>रामेछापको लिखु तामाकोशी गाउँपालिका-२ सैपुका सन्तोष पौडेलले चक–डस्टर समाएको लामो समय भयो। १३ वर्षअघि पौडेल अरुणोदयमा निम्न माध्यमिक विद्यालयको राहत दरबन्दीको शिक्षक भएर गएका हुन्। तर सन्तोष अब अब शिक्षक छैनन्। किनभने&nbsp;वैशाख ३० गते हुने स्थानीय तह निर्वाचनका लागि यतिबेला उनी सैपुको अध्यक्षमा उम्मेदवार बनेका छन्।&nbsp;</p>\r\n\r\n<p style=\"text-align:justify\">देशभरी आन्तरिक रुपमा स्थानीय तहमा उम्मेदवार को बन्ने, कसलाई बनाउने रस्साकस्सी चलिरहेको समयमा सैपुमा पनि पार्टीमा आवद्ध अग्रजहरुबीच छलफल जारी थियो। एमालेले यसपटक धेरै स्थानीय तहमा युवालाई अगाडि सारेको छ, यहि बीचमा पार्टीले सर्वसम्मत रुपमा सन्तोषको नाम वडा अध्यक्षका सिफारिस गर्‍यो&nbsp;र उनले शिक्षकबाट राजीनामा दिएको घोषणा गरे। शिक्षण पेशामा संलग्न रहँदा पनि सामाजिक काममा सक्रिय सन्तोषको विजय यात्रा सुनिश्चित रहेको सैपुका युवादेखि&nbsp;वृद्धसम्म&nbsp;बताउँछन्।&nbsp;<br />\r\n&nbsp;<br />\r\nनेपालमा ग्रामीण क्षेत्रको राजनीतिमा प्रायः शिक्षण पृष्ठभूमिकै नेताहरुको हालीमुहाली रहेको छ। उनीसँगै वडाअध्यक्षको प्रतिस्पर्धामा उत्रिएका रेखबहादुर पौडेल र पदम तामाङको पृष्ठभूमी पनि शिक्षण पेशा नै हो।&nbsp;</p>\r\n\r\n<p style=\"text-align:justify\">समाज परिवर्तन गर्नुपर्छ भन्ने अन्तरप्रेरणाले बेलैमा शिक्षण कार्य रोजेको उनी बताउँछन्। उनले यति लामो समय अध्यापन गरेपनि समाज र शिक्षा क्षेत्रको सुधारका लागि नीति निर्माण गर्न राजनीति नै आवश्यकता भएकाले उम्मेदवार बनेको उनको भनाई छ। ‘शिक्षण पेसामा संलग्न रहँदा एउटा विद्यालयबाट&nbsp;शिक्षा संख्यात्मक र गुणात्मक विकास गर्न त सकिदो रहेछ तर समग्र शिक्षा सुधार सम्भव रहेनछ,’ पौडेलले अन्नपूर्ण पोस्ट्सँग भने,‘त्यसैले राजनीतिबाट नै शिक्षा, स्वास्थ्य लगायत जनअपेक्षा अनुरुप धेरै पक्ष सुधार गर्न सक्छु, सम्भव छ भन्ने लागेर यता आएँ।’</p>\r\n\r\n<h3 style=\"text-align:justify\">विद्यालय बनाए, अब गाउँ&nbsp;</h3>\r\n\r\n<p style=\"text-align:justify\">मन्थली-हलेदे-धोवी हुँदै सैपुको ढाँडेसम्म सडक पुगेपछि गाउँबाट विस्तारै&nbsp;ढाँडे र फेदीतर्फ बस्ती बेँसीमा झरे। सुरुमा साविक वडा नम्बर ४ ढाँडेमा लिखु प्रावि मात्रै थियो। बस्ती बाक्लिँदै गएपछि स्थानीयले निमावि/माविको आवश्यकता महसुस गरे। समुदाय र अभिभावकको छलफलपछि साविकको वडा नम्बर ५&nbsp;बेलौरीमा रहेको अरुणोदय निमाविलाई फेदीमा ल्याएर मावि बनाउने र लिखु आधारभूत प्राविलाई बेलौरीमा लैजान सहमत भए र प्रक्रिया अगाडि बढ्यो।&nbsp;</p>\r\n\r\n<p style=\"text-align:justify\">विद्यालय स्थापनाका लागि स्थानीय&nbsp;उद्धव पौडेलले जग्गा दिन तयार&nbsp;भए। जग्गादाता उद्धव अहिले यो संसारमा छैनन्, तर लिखु करिडोरमा नै उनले दिएको जग्गामा उत्कृष्ट विद्यालय स्थापना भएको छ। पूर्वाधारबिनाको विद्यालयलाई शहीद उज्ज्वन गणेश स्मृति प्रतिष्ठानलगायत विभिन्न दातृनिकायसँग समन्वय गर्न तत्कालीन प्रधानाध्यापक हितकुमार कार्की, शिक्षक सन्तोष पौडेल, स्थानीय लालप्रसाद पौडेल, टीका पौडेल लगायतको टिमले लागि पर्‍यो। जसले गर्दा विद्यालयमा पक्की भवन बन्न सफल भयो । सोही&nbsp;&nbsp;टीमका टीका पौडेल पनि&nbsp;अहिले माओवादी केन्द्रबाट वडा सदस्यको उम्मेदवार&nbsp;बनेका छन्।&nbsp;</p>\r\n\r\n<p style=\"text-align:justify\">२०६६ सालमा निमाविको राहत दरबन्दीमा नियुक्ति लिएका सन्तोषलाई २०७४ सालमा विद्यालयको प्रधानाध्यापकको जिम्मेवारी दिइयो। त्यसपश्चात उनी झन् सक्रिय बने जसका कारण विद्यालयमा थप पक्की&nbsp;भवन निर्माण हुनुका साथै&nbsp;शिक्षामा&nbsp;गुणस्तर देखिएको छ। उनले विभिन्न दातृ निकाय, प्रदेश सरकारमा प्रस्ताव&nbsp;लगेर परेका योजनालाई कार्यान्वयनमा महत्वपूर्ण भूमिका&nbsp;खेले।&nbsp;उनी&nbsp;टहराबाट पठनपाठन सूरु भएको विद्यालयको अवस्था दयनिय भएकाले विभिन्न दाताहरुसँग सहकार्य गर्दै पूर्वाधारको कार्य अगाडि बढाएको स्मरण गर्छन्। ‘टीममा काम गर्‍यो भने सफलता मिल्दो रहेछ। म वडा अध्यक्षमा निर्वाचित भएपछि पनि टिममा रहेर नै अगाडि बढ्छु’, उनी भन्छन्&nbsp;।</p>\r\n\r\n<p style=\"text-align:justify\">उनले लिखु गाउँपालिका भित्रबाट अघिल्लो वर्ष अरुणोदयका एक जना विद्यार्थीले मात्रै एसइइमा ए ग्रेट ल्याउन सफल भएको स्मरण गरे। शिक्षा क्षेत्रमा देखिएको समस्या समाधानका लागि आफूले विशेष भूमिका खेल्ने पौडेलको भनाइ छ। उनी भन्छन्,‘शिक्षा क्षेत्रमा के-कस्ता समस्या छन्, त्यो भोगेको छु अब नीति निर्माण गरेर सुधारको तर्फ लाग्छु, शिक्षक दरबन्दीको समस्या समाधान गर्न पहल गर्छु, विद्यालय छाडेको होइन, अझ जिम्मेवारी लिन खोजेको हो&nbsp;।’ उनी प्राविधिक शिक्षाको लागि पनि आफूले जोड दिने योजना रहेको बताउँछन्।</p>\r\n\r\n<p style=\"text-align:justify\">पछिल्लो समय अरुणोदय मावि लिखु क्षेत्रकै आकर्षणको केन्द्र बनेको छ। उनको टिमको गरेको&nbsp;मेहनतले टहराबाट आधुनिक भवन, कम्युटरबाटै कक्षा सञ्चालन हुने अवस्थामा पुगेको छ। पौडेलले&nbsp;विभिन्न क्षेत्रसँग समन्वय गरेर शिक्षकलाई समेत प्रविधिमैत्रि बनाउन एक शिक्षक एक ल्यापटप अवधारणा ल्याएर वितरण गरेका थिए। उनी र उनको टीमको मेहनतले बनेको विद्यालय देखेर समेत गाउँका मतदाताले वडा अध्यक्षमा निर्वाचित गराउनुपर्नेमा जोड दिन्छन्।&nbsp;सन्तोषको उम्मेदवारीलाई कसरी लिनुहुन्छ भन्ने प्रश्नमा धेरैको उत्तर आउँछ, ‘पार्टीले युवा पुस्तालाई नेतृत्व गर्ने अवसर दिएको छ। त्यो विश्वास&nbsp;पूरा हुन्छ। छाप्रोबाट सुरु भएको विद्यालयमा महल बनाउन भूमिका खेलेको देखेका छौं। सामाजिक संघसंस्थाको नेतृत्व पाउँदा पनि देखिने गरि काम गरेको छ, वडा तथा पालिकाको विकास पक्का गर्छन्। यसपटक अवसर दिनुपर्छ।’</p>\r\n\r\n<p style=\"text-align:justify\">‘शिक्षकबाट राजीनामा दिएर आएको छु, अब वडा र पालिकालाई समृद्ध बनाउने मेरो एक मात्र लक्ष्य छ।, वडा अध्यक्षका उम्मेदवार सन्तोष पनि भन्छन्।’</p>\r\n\r\n<h3 style=\"text-align:justify\">विषय विज्ञको सल्लाहमा कार्ययोजना बनाएर काम गर्छु</h3>\r\n\r\n<p style=\"text-align:justify\">अहिले वडामा शुन्य तहबाट नै काम सुरु गर्नुपर्ने अवस्था रहेको वडा अध्यक्षका उम्मेदवार पौडेल बताउँछन्। ‘वडामा शुन्य तहबाट नै सुरु गर्नुपर्ने अवस्था छ। पहिले निर्वाचित भएका वडाअध्यक्षले कार्यालय सञ्चालन गर्ने भवनसमेत बनाउन सकेनन्। क्लबको भवनबाट ५ वर्षे कार्यकाल&nbsp;बिताए। अध्यक्ष जित्न सकिएन भने सदस्यहरु पेलानमा पर्दा रहेछन्, सैपुमा त्यहि भयो।’उनी थप्छन्, ‘मैले जितेँ भने, सैपुको पूर्वाधार विकास, शिक्षा, स्वास्थ्य, रोजगारको ठोस योजना निर्माण गर्छु। वडा कार्यालय भवन पनि निर्माण गर्छु। पालिकाभित्र सैपुलाई पाँच वर्षभित्र नमूना वडा बनाउँछु।’<img alt=\"\" src=\"https://bg.annapurnapost.com/uploads/media/Santosh-Paudel-saipu_20220504103311.jpg\" title=\"\" /></p>\r\n\r\n<p style=\"text-align:justify\">वडा अध्यक्षका उम्मेदवार सन्तोषले जितेपछि हरेक क्षेत्रमा विषय विज्ञ टीम गठन गरेर काम अगाडि बढाउने बताउँछन्। उनले पालिका भित्र र जिल्ला बाहिर रहेका व्यक्तिहरुसहित हरेक विषयको विज्ञसँग परामर्श गरेर मात्र अगाडि बढ्ने स्पष्ट पारेका छन्।&nbsp;पौडेलले विजयी भएर गएपछि पनि घर–दैलोको सरकार हो भन्ने अनुभूति गराउने गरी काम गर्ने प्रतिबद्धता जनाएका छन् ।&nbsp;</p>\r\n\r\n<p style=\"text-align:justify\">उनले वडा/गाउँपालिकाबाट अध्ययनका लागि काठमाडौं आउनुपर्ने बाध्यता हटाउन समेत भूमिका खेल्ने बताउँछन्। ‘शिक्षा सुधारका लागि शिक्षामा देखिएका समस्या पहिचान गर्ने र समाधानका लागि विज्ञको सुझाव लिएर मात्र अगाडि बढ्छु त्यसैगरी कृषि,पर्यटन, स्वास्थ्य, पूर्वाधार विकास &nbsp;सैपुको विकास र समृद्धिका लागि हरेक क्षेत्रमा विषय विज्ञ, राजनीतिज्ञ र सरोकालावालासँग परामर्श गरेर योजना बनाउँछु र कार्यान्वयन गर्छु। त्यसमा तपाईहरुको साथ आवश्यकता छ।’ उनी भन्छन् ,‘भूगोल र घोषणा पत्रअनुसार बजेट कम भएको खण्डमा प्रदेश, केन्द्र सरकार र अन्य दातृ निकायसँग समन्वय गरेर सैपुलाई समृद्ध बढाउँछु। ’आफूले जितेपछि आफूले आगामी निर्वाचनमा &nbsp;व्यक्तिभन्दा पनि पार्टी जिताउन मुख्य भूमिका निर्वाह गर्ने बताउँछन्।&nbsp;</p>\r\n\r\n<h3 style=\"text-align:justify\">राजनीतिक यात्रा</h3>\r\n\r\n<p style=\"text-align:justify\">२०५८ सालबाट अनेरास्वियूबाट विद्यार्थी राजनीतिमा प्रवेश गरेका पौडेल २०६० सालमा जिल्ला कमिटीमा आवद्ध भएका थिए। उनले २०६४ सालमा एमालेको संगठित सदस्यता लिएका हुन्। २०६६ सालमा शिक्षण पेशामा संलग्न भएका उनी एमाले निकट&nbsp;नेपाल राष्ट्रिय शिक्षक स‌ंगठनको जिल्ला संगठन सदस्य, कोषाध्यक्ष हुँदै हाल&nbsp;जिल्ला सचिव रहेका छन्।&nbsp;</p>\r\n\r\n<p style=\"text-align:justify\">पौडेल भन्छन्, ‘राजनीतिप्रति झुकाव भएकाले स‌ंघ-संगठनमा आवद्ध भएर काम गरे। देशमा दिगो विकास गर्नका लागी राजनीति नै गर्नपर्ने लागेर &nbsp;उम्मेदवारी दिएको हुँ। एमालेले लिएको नीतिबाट मुलुकको परिवर्तन, विकास र समृद्धिका लागि अवसर पाएको छु। त्यो पूरा गर्छु।’&nbsp;</p>\r\n\r\n<p style=\"text-align:justify\">‘समृद्ध नेपाल, सुखी नेपाली’को राष्ट्रिय आकांक्षा पूरा गर्न स्थानीय तहमा सक्षम नेतृत्व आउनुपर्ने भएकाले त्यो आधार तयार गर्न आफू सक्षम रहेको उनको दाबी छ।</p>"
    },
    "article_202484": {
        "title": "श्वेता खड्का किन आइन् राजनीतिमा ? भ्रष्ट राजनीतिज्ञलाई विस्थापित गर्ने घोषणा",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं : </strong>नायिका श्वेता खड्का नेपाली कांग्रेस प्रवेश गरेकी छन्। मंगलबार विहान प्रधानमन्त्री एवं कांग्रेस सभापति शेरबहादुर देउवाको हातबाट टिका र सदस्यता लिएर पार्टी प्रवेश गरेकी हुन्।</p>\r\n\r\n<p style=\"text-align: justify;\">यसअघि स्वतन्त्र रहँदै आएकी श्वेता राजनीतिमा आएपछि शुभेच्छुकले चासो राखेका छन्। त्यो ज्ञिज्ञासा मेटाउनेगरी श्वेताले साँझ फेसबुकमार्फत आफू राजनीतिमा आउनुको र कांग्रेस नै रोज्नुको कारण खुलाएकी छन्।</p>\r\n\r\n<p style=\"text-align: justify;\">उनले कांग्रेससँग पारिवारिक लिगेसी जोडिएको, सिद्धान्त मनपरेकाले प्रवेश गरेको बताएकी छन्। त्यस्तै उनले राजनीतिमा लागेर समाजसेवालाई सक्रिय रुपमा अगाडि बढाउने र अकुत सम्पत्ति आर्जन गर्ने भ्रष्ट राजनीतिज्ञलाई विस्थापित गर्ने अभियानमा सक्रिय रहने घोषणा गरेकी छन्।</p>\r\n\r\n<p style=\"text-align: justify;\">यस्तो छ उनको घोषणा:</p>\r\n\r\n<p style=\"text-align: justify;\">कलाकारिता, ब्यवसाय अनी समाजिक सेवाको बाटो हुँदै म यतिखेर खुल्ला राजनैतीक मुलधारमा प्रवेश गरेकी छु । विद्यार्थी जीवनदेखिनै महामानव विश्वेश्वरप्रसाद कोइरालाको बारेमा पढ्दै र सुन्दै आइरहेकी मैले अन्तत: उनै महामानवको बिचारधारामा आफूलाई समाहित गर्दै नेपाली कांग्रेससँग आफ्नो आवद्धता जनाएकी छु। मैले लिएको यो राजनीतिक निर्णयप्रति विभिन्न क्रिया र प्रतिक्रियाहरु अवश्य नै प्राप्त हुनेछन्। यसरी प्राप्त हुने सकारात्मक र नकारात्मक दुबै किसिमका प्रतिक्रियालाई म सुझावको रुपमा ग्रहण गर्दै मेरो राजनीतिक यात्रालाई अगाडि बढाउने प्रण गर्दछु।</p>\r\n\r\n<p style=\"text-align: justify;\">एउटा कलाकारले कुनै एक पार्टीको ब्यानरभित्र समाहित हुनुहुन्न भन्ने सोच ब्याप्त छ। कलाकारले कलाकारितानै गर्नुपर्छ राजनीति गर्नुहुन्न भन्ने धारणाको प्रतिवाद स्वरुप मैले नेपाली कांग्रेसको राजनीतिक सिद्धान्तमा आफूलाई समाहित गराएकी छु। यो निर्णय लिनुभन्दा अगाडि मैले धेरै पटक स्व:संवाद, स्व:विश्लेशण र स्व:विचार गरेकी छु। मेरो अन्तरमनको कुनामा लुकेको सामाजिक विकास, परिवर्तन र रुपान्तरणको चाहनाले मलाई राजनीतिको प्रभावबाट कुनै ब्यक्ति टाढा हुन सक्दैन भन्ने भाव उत्पन्न गरायो। हामीले राजनीतिबाट जति नै टाढा रहन खोजे पनि हाम्रो हरेक दैनिकीमा राजनीतिको प्रभाव रहेको हुन्छ नै। त्यो प्रभावलाई हामी कदापी नकार्न सक्दैनौ। अत:राजनीतिको यो अछुण्ण प्रभावलाई आत्मसाथ गर्दै मैले आफ्नो पाइला अगाडि बढाएकी हुँ। मेरो यो पाइलामा आम परिवर्तनकारी, विकासप्रेमी तथा बुद्दिजिवी बर्गको साथ सल्लाह र सुझाव पाउने आशा बोकेकी छु।</p>\r\n\r\n<p style=\"text-align: justify;\">राजनीति बिसुद्ध 'सामाजिक सेवा'को क्षेत्र हो न कि 'ब्यवसायिक पेशा'। राजनीतिलाई कमाई गरी खाने माध्यमको रुपमा प्रयोग गरी अकुत सम्पत्तिको आर्जनमा लिप्त हुने भ्रष्ट राजनीतिज्ञहरुलाई विस्थापित गराउनको निमित्त अब हामी आफू पनि अग्रसर हुनुपर्ने आवश्यकता महसुस&nbsp; गरेकी छु। सधै राजनीतिलाई 'फोहोरी खेल'को रुपमा परिभाषित गर्दै नेताहरुप्रति धारे हात लगाउने अनि गालीको बर्षा गर्ने हाम्रो निष्कृय प्रवृत्तिलाई त्याग्ने बेला आएको छ। सिस्टम (प्रणाली) परिवर्तनको लागि सिस्टम निर्माणकै एउटा हिंस्सा हुनु जरुरी छ। यसको लागि राजनीति नै एउटा उत्तम माध्यम हो। मैले यही माध्यमलाई आत्मसाथ गरेकी हुँ। यसको लागि मैले आदरणीय बिपी कोइराला, गणेशमान सिंह र कृष्णप्रसाद भट्टराईको पथमा आफ्नो पाइला अगाडि बढाएकी छु।</p>\r\n\r\n<p style=\"text-align: justify;\">मलाई थाहा छ, कुनै पनि राजनैतिक दलको संस्थागत सिद्धान्त खराब हुँदैन। त्यो सिद्धान्तलाई कार्यान्वयन गर्ने केही नेतृत्वकर्ताको ब्यक्तिगत आचरण मात्र खराब हो। एमाले, कांग्रेस, माओवादी, राप्रपालगायत सबै दलका संस्थागत सिद्धान्तहरु राम्रा छन्। सबै दलले विकास, समृद्धि र परिवर्तनको एजेण्डा उठाएका छन्। तर ति एजेण्डाहरु कार्यान्वयन तहमा असफल भएकामात्र हुन्। यही असफलताका कारण उद्योग, ब्यवसाय, कलाकारिता, कृषि तथा पर्यटन लगायतका सबै क्षेत्रहरु प्रभावित भएका छन्। हाम्रो दैनिक ब्यक्तिगत जीवनमा पनि यस्को प्रत्यक्ष नकारात्मक प्रभाव परिरहेको छ। अत:केही सीमित ब्यक्तिहरुको स्वार्थका कारण असफल भएका ति एजेण्डाहरुलाई सफल बनाउनको निमित्त हामी सबैको सक्रियताको खाँचो छ। पोखरी फोहर भयो भनेर पोखरीको लेउलाई गाली गर्नुभन्दा त्यो लेउ हटाउन आफैले पोखरीभित्र छिर्ने हिम्मत गर्नुपर्छ। अत: सबै पार्टीमा धेरथोर लेउ लागेको छ त्यस्को सरसफाइको लागि हाम्रो सक्रियता खाँचो छ।</p>\r\n\r\n<p style=\"text-align: justify;\">मैले आफ्नो राजनीतिक सक्रियताको लागि भने नेपाली कांग्रेसलाई चुनेकी छु। मेरो पारिवारिक पृष्‍ठभूमिले पनि मलाई नेपाली कांग्रेसको सिद्धान्तलाई अंगाल्न सहयोग पुगेको हो। नेपालको राजनीतिक परिवर्तनमा अहम् भूमिका खेल्ने नेपाली कांग्रेसजस्तो बिशाल पार्टीमा मलाई स्थान दिने आदरणीय पार्टी सभापति तथा सम्माननीय प्रधानमन्त्री श्री शेरबहादुर देउवाज्युप्रति हार्दिक आभार ब्यक्त गर्दछु। साथै मेरो ब्यवसायिक, सामाजिक तथा राजनीतिक यात्राको लागि मलाई संधै हिम्मत, हौसला र उर्जा प्रदान गर्ने मेरो परिवार गण, मेरा अग्रज ब्यक्तित्वहरु लगायत मेरा शुभचिन्तकहरुप्रति म हार्दिक नमन गर्दछु। विगतका दिनमा मैले यो पार्टीको लागि ब्यक्तिगत रुपमा त्यस्तो ठूलो योगदान दिन सकेकी छैन। आगामी दिनमा भने म मेरो मन बचन र कर्मले भ्याए सम्मको योगदान दिने प्रयास गर्नेछु। नेपाली कांग्रेसको नीति, सिद्धान्त र यस्को मूल्य मान्यतालाई आत्मसाथ गर्दै कुनै ब्यक्तिगत स्वार्थहरु नराखी स्वच्छ रुपमा सामाजिक बिकास र बिसुद्ध 'सेवा' को भाव बोकेर आफूलाई एउटा असल कार्यकर्ताको रुपमा चिनाउने प्रयासमा कुनै कमी हुने छैन। साथै, म एउटा कलाकार र ब्यवसायी पनि भएको नाताले यस दलभित्र रहेर तमाम ब्यवसायी र कलाकर्मीहरुको हक हितको निमित्त आफ्नो आवाज बुलन्द गर्ने । सामाजिक सेवाको पाटोलाई अझ सशक्त रुपमा अगाडि बढाउनको निमित्त नेपाली कांग्रेससंगको आवद्धताले मलाई थप मार्ग प्रशस्त गराउनेमा विश्वस्त छु।</p>\r\n\r\n<p style=\"text-align: justify;\">अन्तमा: हरेक ब्यक्तिलाई आ-आफ्नो राजनीतिक स्वतन्त्रता छ। मेरो बैचारिक सिद्धान्तसँग मेल खाने राजनीतिक दलसँगको निकटता, आवद्धता वा सहकार्य पश्चात पनि फरक विचार राख्ने कुनै ब्यक्ति वा दलप्रति मेरो कुनै पूर्वाग्रह रहने छैन। जो जहाँ रहे पनि, जो जता गए पनि, देश र जनताको निमित्त निस्वार्थ भावले काम गर्न सकौं।</p>"
    },
    "article_202443": {
        "title": "अलि परबाट राजनीति चिहाउँदा...",
        "author": "प्रज्वल अधिकारी",
        "content": "<p style=\"text-align:justify\">राजनीतिको गर्मी ह्वात्तै बढेको छ। नेता र कार्यकर्ताहरू दुलोबाट निस्केको सर्प जसरी मैदान बाहिर निस्केका छन्। चुनावी घोषणापत्रको फन्डा फैलाइरहेका छन्। जनता कचौरामा, गिलासमा भोटको दूध पिलाउन तयार छन्। यस्तो लाग्छ, उनीहरूले सर्प हैन, नाग देखिरहेका छन्। नाग बिच्किए भने घरमा दुर्दशा आउँछ भन्ने उनीहरूसँग ठूलो डर छ। नेताहरू ढोका बाहिर आएर हजुर ! हजुर ! भनिरहेका छन्।</p>\r\n\r\n<p style=\"text-align:justify\">यो समय मुना चिया ए हैन हैन चुनावको बेला हो। यतिबेला उनीहरू बाहरूले गाई दुहेको गोठमै पुगेका छन्। त्यहाँ भनिरहेछन्, ‘मैले जितेमा गोठमा बसेर यसरी गाई दुहुन पर्दैन।’ उनीहरू आमा पानी लिन गएको कुवा, धारामै पुगेका छन् र घरघरमै धारा ल्याइदिने आश्वासन दिँदै छन्। खेतमै गएर मकै गोडिदिने, हलोको अनौ समाउने आश्वासन बाँडिरहेछन्। बाआमासँगै फाटेको गुन्द्रीमा बसेर मज्जाले मकै र मोही चपाइरहेछन्। उनीहरूलाई थाहा छ यत्ति गरिएन भने भोटरूपी दूध खान पाइन्न। दलको गठबन्धन देखेर जनता रनभुल्लमा छन्। जनताले कुन उम्मेदवार कांग्रेस, को एमाले, को माओवादी, को समाजवादी छुट्ट्याउन एकदमै कठिन छ। अचम्मको समीकरण बनेको चुनावी माहोलमा जनताले, देशले र चुनावी प्रक्रियाले जित्नुभन्दा पनि विशुद्ध केन्द्रको नेताले जित्छ भन्नुमा शंका नै रहँदैन ! राप्रपा, विवेकशील, स्वतन्त्र र अरू सयौं चुनावी चिह्नहरू जतिसुकै अलग्गै र भिन्न पहिचान बनाएर आए। तर पनि हामीभित्र विकसित भएको एकोहोरो मान्यता र विचारले यिनीहरूलाई सान्त्वना दिन सक्छ भोट दिन सक्दैन !</p>\r\n\r\n<p style=\"text-align:justify\"><kbd>निश्चित स्वार्थका लागि बनेको यो गठबन्धन केही महिनामै टुट्नेछ। देश पुनः गम्भीर संक्रमणतिर धकेलिनेछ ! किनकि यो देशमा सबै नेतालाई प्रधानमन्त्री हुनु परेको छ। कुनै पनि नेताले अर्काको अस्तित्व स्विकार गर्न सक्ने अवस्था नै छैन।</kbd></p>\r\n\r\n<p style=\"text-align:justify\">हरेक दलका नेता गाउँ पसेका छन् र भनेका छन्, ‘यसपालि मलाई भोट दिनु, म यो गाउँको रूपै परिवर्तन गरिदिनेछु। मसँग फरक योजना छन्।’ उनी भन्छन्, ‘पुराना योजनाहरूले हामीलाई कहीँ पुर्या‍उँदैनन्।’ गाउँलेलाई थाहा छैन उनी कुन पार्टीका हुन्। कांग्रेस भनुँ माओवादीलाई भोट दिनु भन्छन्। माओवादी भनुँ द्वन्द्वमा कांग्रेस भएकै कारण मस्त कुटिएका थिए, उनी। जनता दिग्भ्रमित छन्। केन्द्रको चलाख नेताले कुर्सी जोगाउन कांग्रेसको कार्यकर्ता बनेर पार्टीलाई लेबी तिरेको कार्यकर्तालाई माओवादीमा भोट हाल्न उर्दी दिन्छ। कार्यकर्ता मन अमिलो बनाएर मन नलागी नलागी सबैभन्दा ठूलो अधिकार भोट हाल्ने अधिकारको उपयोग गर्छन्। अचम्म त यहाँनेर लाग्छ कि नेताहरूले जनतालाई दिएको सबैभन्दा ठूलो अधिकार भोट हाल्न पाउने अधिकार हो। यसको सिधा फाइदा कसैलाई छ&nbsp;त बिल्कुल ती नेताहरूलाई छ। जो पञ्चायतदेखि आजसम्म कुर्सीको वरिपरि दाइँको गोरु घुमेझैं घुमिरहेका छन्।</p>\r\n\r\n<p style=\"text-align:justify\">युवालाई देशमै रोजगारको सम्भावना खडा गर्ने, युवालाई कृषि क्षेत्रमा लाग्न प्रोत्साहन गर्ने, मल तथा बिउको सहज उपलब्धता, कृषि उत्पादनलाई बजारीकरणको सहजताको कुरा गर्न कोही आउँदैनन्। अगाडि पछाडि पल्सर दुई बीसको बाइक कुदाएर, हातमा ट्याटु, कपाल पालेका र मुन्द्रा लगाएका हेर्दै युद्ध गर्न आएका योद्धाजस्ता मान्छे बोकेर आउँछन् वडाअध्यक्ष, मेयर ! उनीहरूलाई प्रश्न सोध्न मनाही छ। उनीहरूले जे भन्छन्, त्यो मात्र सुन्न कान लिएर पुग्नुपर्छ चुनावी सभामा। आफ्ना नयाँ योजनाहरू केही नभएका उनीहरू कोही बीपी बेचिरहेका हुन्छन् कोही मदन भण्डारी त कोही माओ, लेनिन।</p>\r\n\r\n<p style=\"text-align:justify\">चुनाव त आइनै हाल्छ वैशाख ३० गते शुक्रबारको दिन। थुप्रै नेताले भविष्य सुनिश्चित बनाउने नै छन्। एउटा कुरा भने स्पष्ट छ त्यो के हो भने, भोलिपल्ट शनिबार आउनेछ। जुन दिन जितेका नेताको र्या‍ली निस्कनेछ र थुप्रै कार्यकर्ता उनीहरूको पछिपछि जिन्दाबाद ! जिन्दाबाद ! भन्दै बडो हर्षित मुद्रामा उफ्रनेछन्। नेताले जितको खुसीयालीमा खसी, राँगा र सुँगुर काट्नेछ र गाउँलेहरूलाई अगाउन्जेल खान निमन्त्रणा गर्नेछ। यो पनि सत्य हो त्यसको पर्सिपल्ट आइतबार आउनेछ। सबैसँग शनिबारै हात जोडेको नेताले जनताको गाउँ छोड्छ र केन्द्रमा आएर सत्ताको मह चाट्न थाल्छ। नेतालाई हात जोडेर फर्केका गाउँलेहरू केही दिनपछि त्यही नेतालाई धारेहात लगाउन थाल्छन् र आफ्नो काममा लाग्छन्।</p>\r\n\r\n<p style=\"text-align:justify\">हरेक पाँच वर्षमा आउँछ चुनाव। तर हरेक पाँच वर्षमा नेता फेरिँदैन। उही नेता, उही भाषण र उही योजना लिएर गाउँ पस्छ, नेता। उही चुनाव चिह्न, उही पार्टीको झन्डा लिएर नेता पुग्छ गाउँगाउँ र आफ्नो झन्डा र चिह्नबारे पढाउँछ। के हाम्रो निर्वाचन आयोगले हरेक पाँच वर्षमा चुनावी चिह्न परिवर्तन गरिदिन सक्दैन ? एउटा बक्सामा राखेर चुनावी चिह्न हरेक दलका शीर्ष नेतालाई तान्न लगाएर जुन चिह्न उनीहरूलाई पर्छ त्यही चिह्नबाट उनीहरू चुनाव लड्नुपर्ने बनाइन सक्दैन ? कांग्रेसको चुनावी चिह्न रुख नै भनेर कसले भनिदिएको हो ? या एमालेको सूर्य भनेर कसले लालमोहर लगाइदिएको हो ? माओवादीलाई सूर्य चिह्न परोस्, एमालेलाई रुख परोस् त यो देशको चुनावी परिणाम नै अर्को आउँछ। गाउँका हजारौं निरक्षर बाआमालाई यी चिह्नहरूको गहिरो छाप परेको छ। यस्तो लाग्छ, चुनावी चिह्नलाई लिएर हामीमा हर्ड मेन्टालिटी भैसक्यो। हामी त्यो चुनाव चिह्नभन्दा बाहिर निस्कनै सक्दैनौं।</p>\r\n\r\n<p style=\"text-align:justify\">एउटा रोचक घटनाको चर्चा गरौं। अघिल्लो पटकको स्थानीय चुनावमा भोट हाल्न गाउँ पुगेको थिएँ। एकजना एकदम मिल्ने साथी मैले भोट हाल्ने पार्टीको चुनावी चिह्नभन्दा अलग चिह्न लिएर उठेका रहेछन्। सोचें, चार भोट हालिरहेको चिह्नलाई दिए पनि एक भोट उसलाई दिन्छु। गोपनीयताको हक हुने भएकोले कसलाई भोट दिन्छु देखाउनु नपर्ने भएकाले यही सोचेर मतदान गर्ने बुथमा छिरें। बुथमा छिरेर भोट दिने पत्र नखोल्दासम्म मसँग माथिकै धारणा थियो तर जब पत्र खोले मेरो मन मान्दै मानेन र पाँचै भोट त्यही चुनावी चिह्नमा दिएँ। त्यो चिह्नले हिप्नोटाइज गर्‍यो।&nbsp;</p>\r\n\r\n<p style=\"text-align:justify\">यदि हरेक चुनावमा चिह्न फरक आउने हो भने पक्कै पनि यी चिह्नहरूले हिप्नोटाइज गर्न सक्दैनथे। आजभोलि फोन गर्नुहोस् त, ‘भोट हाल्न पाउनु तपाईंको नैसर्गिक अधिकार हो !’ भन्दोरहेछ नेपाल टेलिकम ! अचम्म लाग्यो ! गठबन्धन गरेर यसैलाई भोट हाल् भनेर उर्दी दिन्छ सरकार र यत्ति पनि नबुझेर टेलिकम यसो भन्छ। यो देशमा वाद, विचार, चिन्तन भएको पार्टी छ कि छैन ? माओवादीलाई कांग्रेस बनेर चुनाव जित्नु थियो भने युद्ध गरेर कांग्रेस सिध्याउँदै किन हिँडेको ? कांग्रेसलाई माओवादी बन्नु थियो भने माओवादीको टाउकोको मूल्य किन तोकेको ? अब चुनावको दिनतिर जाऔं। चुनावको दिनको अघिल्लो दिनबाटै कसरी बुथ कब्जा गर्ने भनेर घोचा, बाँसका भाटा र हतियार लुकाइन्छ। फेरि भोट हाल्नु हरेक नागरिकको नैसर्गिक अधिकार हो भनिन्छ। चुनावको दिनको माहोलै बेग्लै हुन्छ। हरेक व्यक्ति मान्छे नभएर भोट हाल्न बूढीऔंला बोकेर आएको वस्तुजस्ता देखिन्छन्। हरेक वस्तुलाई भ्याइनभ्याइ हुन्छ। एक पार्टीको वस्तुले अर्को पार्टीको वस्तुलाई पिटम्ला झैं हेरिरहेका हुन्छन्।</p>\r\n\r\n<p style=\"text-align:justify\">कुरा गरौं चुनावको दिनको नेताको। ऊ यति भद्र देखिन्छ कि मानौं उसले भर्खरै बुद्धत्व प्राप्त गरेको छ। हँसिलो मुद्रामा हरेक मान्छेलाई सघाइरहेको, उसलाई गाली गर्नेहरूतिर फर्केर पनि मुस्कान बाँडिरहेको। यस्तो लाग्छ ऊ गान्धी बनेको छ। एकएक व्यक्तिलाई पानी, खाजा सोधिरहेको ऊ देख्दा यस्तो लाग्छ अबको पाँच वर्षमा गाउँले पक्कै मुहार फेर्दछ। यस्तै घटनाहरू घट्दैघट्दै चुनाव सकिन्छ र मतदान अधिकृतले लाहछाप लगाएर मुचुल्का उठाएर चुनाव सकिएको घोषणा गर्छन्। चुनाव सकिन्छ, मतगणना पनि सकिन्छ, अबिरजात्रा पनि सकिन्छ। जितेको नेताको जनताको नाममा सम्बोधन पनि सकिन्छ र सँगसँगै सकिन्छ नेता जनताको घरमा आउने काम।<br />\r\nघोषणापत्रमा लेखिएको कार्यान्वयन गर्ने काम सबै सबै सकिन्छ र सुरु हुन्छ जनताको उही दुःख, नेताको उस्तै हाइफाइ जिन्दगी, कार्यकर्ताको उस्तै मनोमानी। सुरु हुन्छ जनताले नेतालाई गर्ने गाली, नेताले कार्यकर्ताबाट खाने ताली र देशको चरम शोषण। युवाहरू बिदेसिने क्रम राज्यले योजनाबद्ध रूपले नै गर्नेछ। युवाको लास आउने क्रम पनि जारी नै रहनेछ। नेता उही हुनेछ, मन्त्री उही हुनेछ, सांसद उही हुनेछ, भाषण उही हुनेछ। निश्चित स्वार्थका लागि बनेको यो गठबन्धन केही महिनामै टुट्नेछ र देश पुनः गम्भीर संक्रमणतिर धकेलिनेछ ! किनकि यो देशमा सबै नेतालाई प्रधानमन्त्री हुनु परेको छ। कुनै पनि नेताले अर्काको अस्तित्व स्विकार गर्न सक्ने अवस्था नै छैन। अघिल्लो वर्षको पुसदेखि आजसम्म एउटा नेताले अर्को नेतालाई गाली मात्र गरेर समयको सत्यानाश गरेका छन्। तिनैलाई नै भोट हालेर जिताउने बेला आएको छ। कस्तो दुर्दशा !</p>"
    },
    "article_202353": {
        "title": "भो ! यो विकृत राजनीति",
        "author": "जीवनकुमार अधिकारी",
        "content": "<p style=\"text-align: justify;\">विश्व मानचित्रमा झट्ट हेर्दा देखिन मुस्किल पर्ने देश नेपाल। जुन भूगोलमा जति सानो छ तर त्यति नै विशाल छ यसको इतिहास। कुनै कालखण्डमा विश्वलाई नै ज्ञान र ध्यान सिकाउने ल्याकत राख्ने यो देश विश्वभरकै तपस्वीको तपोभूमि थियो। चाहे मन्त्र होस्, चाहे तन्त्र या चाहे यन्त्र, तीनै विधामा पोख्त ऋषिमुनिहरू यही थिए। जसको प्राचीन ग्रन्थहरूमा प्रशस्त प्रमाण पाइन्छ। यही देश हो जहाँ निर्माण भएको कैलाशकुट भवन अनि यसको वास्तुकला देखेर चिनियाँहरू आश्चर्यचकित भएका थिए। प्रथम विश्वयुद्धताका बेलायतलाई सैन्य तथा १० लाख पाउन्ड सहयोग यही देशले गरेको थियो। बेलायत र अमेरिकाजस्ता देशहरूको भ्रमणमा यहाँका राष्ट्रप्रमुख जाँदा उच्च कोटीको सम्मान पाउने गर्दथे। भूगोलमा सानो भएता पनि विश्वसमुदायमा ओज र गरिमा बोकेको देश हो नेपाल। तर, आज यो ओज र गरिमालाई हामिले किन निरन्तरता दिन सकेनौं ?</p>\r\n\r\n<p style=\"text-align: justify;\">दिन, बार, महिना, वर्ष हुँदै नेपाल जति अघि बढ्दै गयो विश्व प्रतिस्पर्धामा भने यो त्यति नै पछि पर्दै गयो। केही क्षेत्रमा बाहेक अन्य धेरै क्षेत्रमा आज हामी निकै पछाडि छौं। केही दशक अघिसम्म नेपालभन्दा कमजोर अर्थतन्त्र भएका मुलुकहरू आज नेपालभन्दा धेरै माथि पुगिसकेका छन्। कुनै समय हामिले निर्यात गर्ने वस्तुहरू आज आयात गरिराखेका छौं। वर्षौंदेखिको व्यापार घाटाको पोको झन्झन् ठूलो हुँदै कहालीलाग्दो अवस्थामा आइपुगेको छ। निर्यात केही प्रतिशतले बढ्दै गए पनि आयातको आकार भने घट्नुको सट्टा झन् बढिरहेको छ। तर, देशको विषम परिस्थितिलाई मध्यनजर गरी केही समयका लागि केही वस्तुको आयातमा लगाइएको रोकले राहत पुग्ला कि भन्ने आशा गर्न सकिन्छ।</p>\r\n\r\n<p style=\"text-align: justify;\">अन्तर्राष्ट्रिय जगत्मा नेपालको स्थिति र इज्जत कति छ भनेर हेर्दा नेपाल र नेपालीलाई विश्व समुदायले कस्तो नजरले हेर्छ भन्ने कुरा नै प्रमुख रूपमा मानक मान्न सकिन्छ। यस सम्बन्धमा नेपालको राहदानी अन्य देशको तुलनामा धेरै कमजोर देखिन्छ। यहाँको राहदानीले विकसित मुलुकहरूको भिसा पाउने सवालदेखि ती देशहरूको विमानस्थलमा ओर्लंदासम्म विशेष निगरानी र शंकाको व्यवहार भोग्नुपर्छ। एउटा व्यक्ति देशभित्र जतिसुकै सम्पन्न र सम्मानित किन नहोस् तर यदि उसको देशको स्वाभिमान र प्रतिष्ठा नै कमजोर छ भने अन्तर्राष्ट्रिय&nbsp;मञ्चमा उसले सम्मान र इज्जत पाउन अत्यन्त कठिन हुन्छ। त्यसैले हाम्रो व्यक्तिगत प्रतिष्ठा देशको प्रतिष्ठासँग प्रत्यक्ष जोडिएको हुन्छ।</p>\r\n\r\n<p style=\"text-align: justify;\">केही वर्षयता नेपालका प्रत्येक अवयवहरू धराशायी बन्दै गइरहेका छन्। कानुनी शासन, मानवअधिकार, आधारभूत स्वतन्त्रता, शक्ति पृथकीकरण, जाँच र सन्तुलन, सेवाको समान वितरण, स्वतन्त्र न्यायपालिका, सुशासनजस्ता राजनीतिका आधारभूत मूल्यमान्यताहरू दिनप्रतिदिन कमजोर हुँदैछन्। जसरी एउटा घातक रोगी जीव कोषिकाहरूबाटै ध्वस्त हुन थाल्छ। त्यस्तै अवस्थामा नेपाल देखिँदैछ। नेपाललाई ध्वस्त पार्दै लाने यो रोग भने अरू केही नभएर ‘विकृत राजनीति’ नै हो। नेपालको प्रत्येक निकाय आज विकृत राजनीतिको सिकार भएका छन्। सरकारीदेखि गैरसरकारी, निजी अनि सहकारीसम्मका हरेक एकाई विकृत राजनीतिक प्रभावले थलिएका छन्।</p>\r\n\r\n<p style=\"text-align: justify;\"><kbd>केही दशकदेखि नेपालको राजनीतिमा भइरहेको अभ्यास हेर्दा एउटा नयाँ व्यक्ति कुनै राजनीतिक दलको नेता बन्न चालिने पहिलो पाइला हो राजनीति। तर, त्यसको मूल्यमान्यतामा आधारित रहेको भने देखिँदैन।</kbd></p>\r\n\r\n<p style=\"text-align: justify;\">राजनीतिक मैलोले नछोएको यहाँ कुनै ठाउँ छैन। गाउँको चिया पसलदेखि केन्द्रको तारे होटलसम्म मानिस एकअर्कालाई राजनीतिको हिलो छ्याप्न तँछाडमछाड हुन्छन्। हुँदाहुँदा हाम्रो व्यक्तिगत सम्बन्धमा समेत राजनीतिको दूषित स्वार्थ हावी हुन थालिसकेको छ। बेरोजगारीको चरम समस्याका कारण लाखौं नेपाली विदेशमा पसिना चुहाउन बाध्य छन्। करिब तीन दशकअघि भृकुटी कागज कारखाना, हिमाल सिमेन्ट कारखाना, वीरगन्ज चिनी कारखाना, गोरखकाली रबर उद्योग, जनकपुर चुरोट कारखानाजस्ता ठूला उद्योग राजनीतिक नेतृत्वको चरम लापरबाहीका कारण आज बन्द छन्। यी उद्योगले हजारौं मानिसलाई रोजगार दिनुका साथै देशको अर्थतन्त्रमा ठूलो टेवा पुर्‍याएका थिए।&nbsp;</p>\r\n\r\n<p style=\"text-align: justify;\">नेपालको राजनीतिक इतिहास र यसको कथन हेर्ने हो भने आश्चर्यलाग्दो देखिन्छ। २००७ सालमा भएको क्रान्तिअघि जनतालाई निरंकुश राणाशासनको कारण देश बनेन भनियो। राणाशासन अन्त्य भएको केही वर्षपछि निरंकुश पञ्चायतका कारण फेरि पनि देश बनेन भनियो। जब पञ्चायतको पनि अन्त्य भएर देशमा प्रजातन्त्र पुनस्र्थापना भयो तब पनि जनताले महसुस गर्ने गरी परिवर्तन भएन। अनि फेरि राजतन्त्रका कारण पो देश नबनेको हो त भन्दै देशमा गणतन्त्र र संविधानसभाद्वारा निर्मित संविधान भएमा देश बन्छ भनियो। आज देशमा गणतन्त्र छ। उन्नत जातको भनिने लोकतन्त्र छ। संघीयता छ। संविधानसभाद्वारा नै निर्मित संविधान पनि छ। तर, आमजनताको जीवनस्तर अझै उही छ। दैनिक जीवनमा भोग्नुपर्ने समस्याहरू उस्तै छन्।</p>\r\n\r\n<p style=\"text-align: justify;\">शिक्षा, स्वास्थ्यजस्ता आधारभूत आवश्यकताहरू दिन प्रतिदिन महगिँदै आमजनताको पहुँचभन्दा झन् टाढा जाँदैछन्। यस प्रकारले देशमा कति राजनीतिक परिवर्तन भए, कति नेताहरू आए र गए। दलका घोषणापत्रका कति शब्दहरू परिवर्तन भए तर नेतृत्वको नियत र जनताको नियतिमा कुनै परिवर्तन हुन सकेन। अझ विडम्बनाको कुरा त जसले तत्कालीन व्यवस्थाहरू परिवर्तनका निम्ति संघर्षको नेतृत्व गर्दै आफूलाई क्रान्ति नायकको रूपमा उभ्याए। तिनै व्यक्तिहरू व्यवस्था परिवर्तनपश्चात् उही विकृत राजनीतिको हिस्सेदार बने। हाम्रो नेतृत्वले देशलाई अगाडि बढाउने सवालमा बहुकोणीय दृष्टिकोण राख्न नसकेको स्पष्ट देखिन्छ।</p>\r\n\r\n<p style=\"text-align: justify;\"><kbd>नेताहरू हाम्रो समाज र हामी जनताकै प्रतिविम्ब हुने भएकाले मतदानमा हाम्रो निर्णय जति सही भयो, त्यति&nbsp;नै गुुणात्मक नेता हामीले पाउने हो। त्यसैले हाम्रो चेतनास्तर माथि उठ्न जरुरी छ।</kbd></p>\r\n\r\n<p style=\"text-align: justify;\">विकासको नाममा सडक चिल्याउने र ठूलाठूला संरचनाहरू बनाउने मात्र काम धेरै भइरहेका छन्। यो पनि एउटा कोणबाट आवश्यक छ नै। तर, देशभित्रकै उद्योगधन्दालाई मजबुत बनाउने, स्वदेशी लगानी बढाउन लगानीमैत्री वातावरण बनाउने काम हुनुपर्छ। जनतालाई उत्प्रेरित गर्ने, उद्यमशीलताको विकास गर्ने, पुराना बन्द उद्योगहरूलाई पुनः सञ्चालन गर्नेजस्ता कार्यमा नेता र नेतृत्वको ध्यान गएको पटक्कै देखिँदैन। विदेशी अनुदान&nbsp;र सहयोगलाई मात्र ठूलो उपलब्धि मानिन्छ यहाँ। तर, हामी जनता कहिलेसम्म अर्काले देला र खाउँला भनेर आशा गरिरहने ? नेपाली जनतालाई अर्काले मारेर दिएको माछा खुवाउनुको सट्टा आफैं माछा मार्न सक्ने कहिले बनाउने ?</p>\r\n\r\n<p style=\"text-align: justify;\">विश्वको जुनसुकै देश होस्, त्यहाँ प्रयोग गर्दा सफल भएको कुनै पनि नीति र योजना अर्काे देशमा पनि सफल नै हुन्छ भनेर ग्यारेन्टी गर्न सकिँदैन। त्यसैले नीति स्थानान्तरण गर्दा गन्तव्य मुलुकको राजनीतिक, सामाजिक, सांस्कृतिक शैक्षिक, आर्थिक आदि पाटो नकेलाई अघि बढेमा उक्त नीति सफल हुने सम्भावना न्यून रहन्छ। सफलताका लागि स्थानान्तरण गरिएको नीतिले गन्तव्य मुलुकको माटोको सुगन्ध बोकेको हुनुपर्छ। राजनीतिक नेतृत्वले राजनीतिक सिद्धान्तको रूपमा होस् या विकास मोडेलका&nbsp;रूपमा, बिना कुनै यथेष्ट अध्ययन त्यस्ता नीतिहरू अनुसरण गर्ने गरेका छन्।</p>\r\n\r\n<p style=\"text-align: justify;\">कतिपय नेताले त नेपाललाई फलानो देश जस्तो बनाइदिन्छौं भनेर अभिव्यक्ति दिने गर्छन्। वास्तवमा नेपाल अरू कुनै देशजस्तो होइन, नेपालजस्तै हुनुपर्छ। के कुनै नेपालीको मस्तिष्कले देश विकास गर्ने आफ्नै मौलिक मोडेल बनाउन सक्दैन ? यस विषयमा मस्तिष्क मन्थन कहिले गर्ने ? दुःखको कुरा त आज आफ्नो भूगोलभित्र नेपाल कता कता हराउँदै छ। नेपालीपन र नेपाली मनमा खडेरी लाग्दैछ। राजनीतिक सीमाको हिसाबले हामी नेपालभित्रै त छौं। तर हामीलाई यो सीमाभित्रको कुनै पनि चीज मन पर्दैन। कुनै विदेशीले तिम्रो देश कुन हो भनेर सोधेमा नेपाल त भन्छौं। अनि घरीघरी नेपालमा जन्मेकोमा धिक्कार्छौं पनि। यो चरम असन्तुष्टि र आक्रोशको कारण नेपालमा विद्यमान फोहोरी राजनीति र यसबाट निस्किएको&nbsp;गलत संस्कार नै हो।</p>\r\n\r\n<p style=\"text-align: justify;\">केही दशकदेखि नेपालको राजनीतिमा भइरहेको अभ्यास हेर्दा एउटा नयाँ व्यक्ति कुनै राजनीतिक दलको नेता बन्न चालिने पहिलो पाइला हो राजनीति। तर, त्यसको मूल्यमान्यतामा आधारित रहेको भने देखिँदैन। स्थानीय तहको सानो एकाइदेखि केन्द्रीय तहको ठूलो एकाइसम्मका पदहरूमा चुनाव लड्दा कसैको आशीर्वाद र पैसा चाहिन्छ। नभएको व्यक्तिले या त उम्मेदवारको टिकट नै पाउँदैन या पाइहाले पनि जित्ने सम्भावना न्यून रहन्छ। त्यसैले उक्त व्यक्ति कसैको आशीर्वाद र कसैबाट पैसा प्राप्तिका लागि कसरत गर्न बाध्य हुन्छ। तिनै अमुक व्यक्तिहरूको अमूर्त बन्धनमा बाँधिन पुग्छ। यसरी एउटा व्यक्ति नेता भएपश्चात भविष्यमा उसले गर्ने कुनै पनि निर्णय ती अमुक व्यक्तिहरूको प्रभावबाट मुक्त रहन सक्दैन। नेपाली राजनीतिको यो दुःखद् पक्ष हो।</p>\r\n\r\n<p style=\"text-align: justify;\">राजनीति आफैंमा गलत हुँदैन। यो त राज्य सञ्चालन प्रणाली र शासन व्यवस्थासम्बन्धी महŒवपूर्ण नीति हो। हाम्रो देशमा भने राजनीतिलाई अंग्रेजीको ‘पोलिटिक्स इज अ डर्टी गेम’ भन्ने उखानझैं बनाइयो। हाम्रा राजनीतिकर्मीहरूले राजनीतिको आधारभूत मर्मलाई नभुली राष्ट्र र जनहितलाई पहिलो सर्त मान्न सक्नुपर्छ। त्यसरी काम गरेको खण्डमा यो सानो देशमा प्रगति गर्न धेरै समय लाग्दैन। फूलको रसमा भमरा घुमेझंै शक्ति र सत्ता प्राप्त नेताका अगाडि पछाडि घुम्ने कार्यकर्ताको लर्काे छ। त्यो देखेर नेताले यो क्षणिक हो भन्ने बुझी आफू मरेर जाँदा पनि देश र जनता अनि विश्वविद्यालयका विद्यार्थीले शोधपत्रका लागि सम्झिरहने तहकोे कार्य गर्नुपर्छ। नेताहरू हाम्रो समाज र हामी जनताकै प्रतिविम्ब हुने भएकाले मतदानमा हाम्रो निर्णय जति सही भयो, त्यति&nbsp;नै गुुणात्मक नेता हामीले पाउने हो। त्यसैले हाम्रो चेतनास्तर माथि उठ्न जरुरी छ।</p>"
    },
    "article_202314": {
        "title": "अर्थतन्त्र, राजनीतिक र व्यवस्था परिवर्तनका लागि विकासमा क्रान्तिको आवश्यकता : बरबरिया",
        "author": "गोविन्द महतो",
        "content": "<p style=\"text-align: justify;\"><strong>जनकपुरधाम :</strong> धनुषाको शहिदनगर नगरपालिकाका नेकपा माओवादी केन्द्र मेयरका उम्मेदवार उदयकुमार बरबरिया यादवले विगतको बाचा पुरा गर्न विकासको अवधारणा अनुसार अधुरो कामहरुलाई टुङ्गयाउन र परिकल्पना गरिएको शहिदनगर, सुदृढ नगरको समग्र विकासका लागि उम्मेदवारी दिएको बताए। यदुकूहामा घरदैलोको क्रममा बरबरियाले भने, ‘यो विभिन्न कालखण्डमा देश परिवर्तनका लागि भएको शहिदहरुको भूमि हो, त्यही भएर लोकतान्त्रिक आन्दोलन, जनयुद्धकालिन आन्दोलन र अन्य आन्दोलनको शहिदहरुको सम्मानमा शहिदलाई चिनाउने हिसाबले हामीले कामहरु गरेका छौं, बाकी अझै कामहरु बाँकी छ। ती सबैलाई पुरा गर्न एक–पटक अझ समृद्धिको दिशातर्फ नगरलाई लग्न उम्मेदवारी दिएको हुँ।’</p>\r\n\r\n<p style=\"text-align: justify;\">बरिबरियादव जनताको मर्म अनुसार विकासको फुटेको मुललाई थप सुदृढिकरणका लागि दोश्रो कार्याकालको लागि मनोनयन दर्ता गराएको बताए। उनले भने, ‘तपाईहरुको आकांक्षा र ईच्छा अनुसार नै निर्वाचनमा होमिएको हुँ, यहाँहरुले मलाई सेवाको मौका दिनुभएको थियो, एकपटक थप दिनुहुन्छ भन्ने आशा र विश्वासको साथ मैदानमा उत्रिएको छु। तपाईहरुले मलाई जिताउनु भएको थियो, फेरि पनि जिताउनुहुन्छ भन्नेमा विश्वस्त छु।’</p>\r\n\r\n<p style=\"text-align: justify;\">धनुषाको रोल्पा रुकुम भनेर चिनिने यदुकूहालाई निवर्तमान मेयर बरबरिया यसअघि २४ वर्षको उमेरमा पहिलो पटक मेयरमा निर्वाचित भएपछि सडक सञ्जाल विस्तारमा व्यापक सुधार गरेको उनको भनाई छ। उनी उमेरको हिसावले देशकै कान्छो मेयर भनेर समिति देशभरी परिचित छन्। साथै शहिदनगर नगरपालिकाका गरेको कामको आधारमा पुनः मेयर पदमा उनलाई दोहोर्याउन पार्टीको आग्रहरु अनुसार दोश्रो पटक मेयरको दौडमा आएको बताए।</p>\r\n\r\n<p style=\"text-align: justify;\">माओवादी जनयुद्धकाल देखि नै क्रान्तिकारी स्वभावका बरबरियाले भने, ‘क्रान्तिबाट धेर्र परिवर्तन गरियो अब देश विकासमा क्रान्तिको आवश्यकता छ। आर्थिक क्रान्ति र विकास क्रान्ति आजको अपरिहार्यता हो।’ उनले देश विकासको लागि युवा शक्ति राजनीतिमा लागेर आउन जरुरी रहेको बताउँदै देशको अर्थतन्त्र, राजनीतिक व्यवस्था परिवर्तनका निमित्त युवालाई पहिलो प्राथमिकता दिनुपर्नेमा जोड दिए।&nbsp;</p>"
    },
    "article_202167": {
        "title": "राजनीतिक संस्कार सिक्न ओलीलाई 'मदन भण्डारी' किताब पढ्न विश्वप्रकाश शर्माको सुझाव",
        "author": "अन्नपूर्ण",
        "content": "<p><strong>काठमाडौं :</strong> नेपाली कांग्रेसका महामन्त्री विश्वप्रकाश शर्माले एमाले अध्यक्ष केपी शर्मा ओलीलाई मदन भण्डारी नामक किताब पढ्न आग्रह गरेका छन्। कांग्रेस नेताहरुप्रति लक्षित गर्दै ओलीले 'पागल' भनेपछि महामन्त्री शर्माले उक्त किताब पढेर संस्कार सिक्न आग्रह गरे।&nbsp;</p>\r\n\r\n<p>'मेरै जिल्लाबासी, जो बालकोटमा बस्नुहुन्छ। यो देशको प्रधानमन्त्री भइसक्नुभएको छ। उहाँले विपक्षीप्रति गर्ने टिप्पणी, आफ्नै पार्टीको विपीक्षहरुसँग गरेको व्यवहार, फरक विचार राख्नेसँग गरेको व्यवहार देखेर भन्न मन लाग्छ,' राजधानीमा आयोजित कार्यक्रममा उनले भने, 'उहाँले कांग्रेसबाट केही सिक्नु पर्दैन। मदन भण्डारी नामक पुस्तक पढ्नुभयो भने धेरै कुरा सिक्न सक्नुहुन्छ।'</p>\r\n\r\n<p>उनले विपक्षी दलको रुपमा बोल्दै गर्दा वा प्रधानमन्त्रीको रुपमा बोल्दैगर्दा अर्को पार्टीको सभापतिको बारेमा भद्दा टिप्पणी गरेको आरोप लगाए। त्यसैले स्वच्छ ढंगले आलोचना, टिप्पणी र बहस गर्न उनले आग्रह गरे।</p>\r\n\r\n<p>उनले जनताको बहुदलीय जनवाद भनेरमात्रै देश समृद्ध नबन्ने तर्क गरे। त्यसका लागि लागि राजनीतिक संस्कार पनि हुनुपर्ने उनले बताए।</p>\r\n\r\n<p>'त्यही भएर म आग्रह गर्न चाहन्छु, निर्वाचनमा स्वच्छ प्रतिस्पर्धा गरौं। हामीबाट केही सिक्न पर्दैन, कम्तिमा मदन भण्डारीलाई विश्वास गर्नुहुन्छ भने मदन भण्डारीकै विचार र संस्कार सिक्न आग्रह गर्छु,' उनले भने। &nbsp;</p>"
    },
    "article_202153": {
        "title": "राजनीतिक दल र सरकारका मन्त्रीबाट निर्वाचन आचारसंहिताको उल्लघंन !",
        "author": "अन्नपूर्ण",
        "content": "<p style=\"text-align:justify\"><strong>काठमाडौं </strong>: निर्वाचन आयोगले जारी गरेको निर्वाचन आचारसंहिताको राजनीतिक दलकै नेतृत्वबाट उल्लंघन भएको पाइएको छ । वैशाख ३० गते तोकिएको स्थानीय तह निर्वाचनलाई मध्यनजर गर्दै आयोगले आचारसंहिता जारी गरेको छ। आचारसंहिता पालना गर्नुको सट्टा सरकारका मन्त्रीदेखि राजनीतिक दलका अधिकारीले नै धज्जी उडाएका छन्। आचारसंहिता २०७८ चैत २५ देखि कार्यान्वयनमा आएको हो ।</p>\r\n\r\n<p style=\"text-align:justify\">निर्वाचन आउन अब १४ दिन मात्रै बाँकी छ । यो अवधिमा दलहरुले आचारसंहिता कडाइका साथ कार्यान्वयन गर्नुपर्ने हो । दलका नेतादेखि सरकारका मन्त्री आचारसंहिता पालनाप्रति कटिवद्ध छैनन् ।</p>\r\n\r\n<p style=\"text-align:justify\">आचारसंहितामा सरकारको मन्त्री कुनै राजनीतिक दल वा उम्मेदवारको पक्ष वा विपक्षमा प्रचारप्रसारमा संलग्न हुन वा प्रचार प्रसार गर्न नहुने भनिएको छ । तर, आचारसंहिता उल्लघंन गर्दै बिहीबार गृहमन्त्री बालकृष्ण खाँण भरतपुर महानगरमा मेयर पदका उम्मेदवार जगन्नाथ पौडेललाई उम्मेदवारी फिर्ता गराउन भन्दै चितवन पुगे।</p>\r\n\r\n<p style=\"text-align:justify\">यस्तै, सरकारका राज्यमन्त्री उमेश श्रेष्ठ पनि आचारसंहिताको उल्लंघन गर्दै मेयर विवाद मिलाउन चितवन पुगेका थिए।&nbsp;</p>\r\n\r\n<p style=\"text-align:justify\">दलका नेताहरुले निर्वाचन प्रयोजनका लागि सवारी साधन प्रयोग गर्दा निर्वाचन आयोगको अनुमति लिनुपर्ने हुन्छ । निर्वाचन आयोगको अनुमति वेगर दलका नेताहरुले सवारी साधन मनलाग्दी प्रयोग गरेका छन् । माओवादी केन्द्रका अध्यक्ष पुष्पकमल दाहाल प्रचण्ड बागी मिलाउन भन्दै बुधबार भरतपुर पुगेका थिए ।</p>\r\n\r\n<p style=\"text-align:justify\">आचारसंहितामा कुनै योजनाको शिलन्यास गर्ने, उद्घाटन गर्ने, सर्वेक्षण गर्ने, अध्ययन गर्ने वा सोको लागि अनुदान दिने जस्ता कार्यक्रम गर्न नहुने उल्लेख छ । तर, चैत २९ मा सरकारका खानेपानी मन्त्री खानेपानीमन्त्री उमाकान्त चौधरी मेलम्ची खानेपानी आयोजनास्थल अम्बाथान पुगी मेलम्ची खानेपानी आयोजनाको उद्घाटन गरेका थिए । आयोजनाको सुरुङमा पानी पठाएर मन्त्री चौधरीले मेलम्ची खानेपानी आयोजनाको नवौं उद्घाटन गरेका थिए ।</p>\r\n\r\n<p style=\"text-align:justify\">नेपाली कांग्रेसका नेता शशांक कोइरालाले एक कार्यक्रममा नवलपरासी क्षेत्र नम्बर १ मा तीन पटक सांसद उठ्दाको खर्च विवरण सुनाएका थिए । उनले पहिलो संविधानसभा निर्वाचनमा ८० हजार, दोस्रोमा ३ करोड र तेस्रो निर्वाचनमा ६ करोड खर्च भएको सुनाएका थिए । तर, निर्वाचन आयोगमा कोइरालाले आफ्नो खर्च विवरण पेश गर्दा २१ लाख ७५ हजार देखाएका थिए । लगत्तै निर्वाचन आयोगले विवादास्पद अभिव्यक्ति दिएको भन्दै जवाफ मागेको थियो ।</p>\r\n\r\n<p style=\"text-align:justify\">आचारसंहितामा कुनै सरकारी कार्यालय वा सामुदायीक विश्वविद्यालय वा विद्यालय क्षेत्रको प्रयोग गरी निर्वाचन सम्बन्धी भेला वा प्रचारप्रसार गर्न वा गराउन नहुने भनिएको छ । तर, बिहीबार काठमाडौंस्थित नेसनल कलेजले निर्वाचनसँग सम्बन्धित कार्यक्रम गरेको थियो ।</p>\r\n\r\n<p style=\"text-align:justify\">सो कार्यक्रममा काठमाडौं महानगरका मेयर पदका उम्मेदवार केशव स्थापित, बालेन शाह, समीक्षा बाँस्कोटाको उपस्थिति रहेको थियो । कार्यक्रममा काठमाडौं महानगरका उम्मेदवार स्थापितले सहभागीलाई होच्याउने शब्द प्रयोग गरेका थिए ।&nbsp;कार्यक्रममा सहभागी भावना राउतले मीटुबारे प्रश्न गर्दा स्थापितले ‘युआर नाइस लेडी, तपाइँको थुतुनो ठीक छैन’ भन्दै जवाफ फर्काएका थिए । आचारसंहितामा कसैलाई पनि व्यक्तिगत लाञ्छना,मानहानी गर्न नहुने भनिएको छ।</p>\r\n\r\n<p style=\"text-align:justify\">स्थानीय तहको अनुमति नलिइ सार्वजनिक स्थानमा कुनै किसिमका जुलुस , आम सभा,कोण सभा, एवं भेला गर्न नहुने भनिएपनि यो बुँदा कार्यान्वयनमा आउन सकेको छैन । अहिले पनि विभिन्न स्थानमा प्रशासनको अनुमति वेगर भेला जुलुसहरु भइरहेका छन् ।&nbsp;कुनैपनि उम्मेदवारले आफ्नो कार्यालय बाहेकका स्थानमा झण्डा, दल वा उम्मेदवारको चुनाव चिन्ह, कुनै किसिमको डिजिटल बोर्ड,फ्लेक्स प्रयोग गर्न नहुने आचारसंहितामा उल्लेख &nbsp;छ। तर, सार्वजनिक सवारी साधनदेखि विद्यालयलगायतका स्थानमा समेत उम्मेदवारको चुनाव चिन्ह टाँसिएको पाइएको छ ।</p>\r\n\r\n<p style=\"text-align:justify\">अठार वर्ष पूरा नभएका बालबालिकालाई निर्वाचन प्रचारप्रसारमा प्रयोग गर्न वा गराउन नपाइने उल्लेख छ । तर, केहि स्थानमा निर्वाचन प्रचार प्रसारको क्रममा बालबालिकाको प्रयोग गरिएको देखिएको छ । निर्वाचन आयोगले निर्वाचन आचारसंहिता विपरितका गतिविधि नगर्न आग्रह गर्दै आएको छ । आयोगका प्रवक्ता शालीग्राम शर्मा पौडेलले सम्बद्ध निकायले आचारसंहिता कडाइ पूर्वक पालना गर्नुपर्ने बताए ।</p>\r\n\r\n<p style=\"text-align:justify\">आयोगले उम्मेदवारी दर्ता गराएकाहरुलाई फिर्ता गराउन दबाब नदिन राजनीतिक दललाई आग्रह गरेको छ। आयोगले शुक्रबार सार्वजनिक सूचना जारी गर्दै उम्मेदवारी दर्ताको मनोनयन गराएका कतिपय उम्मेदवारहरूलाई मनोनयन फिर्ता गराउन डर, धाक, धम्की, धरपकड र प्रलोभन नदेखाउन आग्रह गरेको हो।</p>"
    },
    "article_202134": {
        "title": "लोसपा घोषणापत्र : नेपालका कम्युनिस्ट पार्टीहरु विचारशून्य, सत्तालोलुप र राजनीतिक उद्यमी (पूर्णपाठसहित)",
        "author": "अन्नपूर्ण",
        "content": "<p><strong>काठमाडौंः </strong>लोकतान्त्रिक समाजवादी नेपाल (लोसपा) ले नेपालका कम्युनिस्ट पार्टीहरु विचारशून्य, सत्तालोलुप र राजनीतिक उद्यमी रहेको बताएको छ । लोसपाले &nbsp;शुक्रबार चुनावी घोषणापत्र सार्वजनिक गर्दै कम्युनिस्ट पार्टीहरु राष्ट्रिय विकासमा तगारो हाल्ने अग्रणी संगठनहरु रहेको बताएको हो ।</p>\r\n\r\n<p>घोषणापत्रमा भनिएको छ, 'नेपालको राजनीतिमा संख्यात्मक उपस्थिति जनाएपनि कम्युनिस्ट पार्टीहरुले आफ्नो औचित्य सावित गर्न सकेका छैनन् । जुन पार्टीले नश्लीय सोचका आधारमा आफ्नो विचार, कार्यक्रम र मुद्दाहरुको चयन गर्छ ।'</p>\r\n\r\n<p>यस्तै लोसपाले कांग्रेसलाई ठूलो पार्टी सानो काममा अल्झिएको जनाएको छ।</p>\r\n\r\n<p><iframe allow=\"autoplay\" height=\"480\" src=\"https://drive.google.com/file/d/1MTQGQ_qFCR2gxcGCPz6dRyYAz9mNkm_u/preview\" width=\"640\"></iframe></p>"
    },
    "article_202095": {
        "title": "‘राजनीतिलाई स्वस्थ्य बनाउन युवाको भोट महत्वपूर्ण’",
        "author": "अन्नपूर्ण",
        "content": "<p><strong>काठमाडौं :</strong> युवा मतदाताको मतदानले मात्रै नेपाली राजनीतिलाई जवान बनाउन सक्ने एक कार्यक्रमका सहभागीले बताएका छन्। काठमाडौंमा भएको एक अन्तक्रिया कार्यक्रमका आउँदो निर्वाचनमा ३६ लाख बढी युवा मतदाता थपिएको भन्दै देशमा सुशासन, विकास र समृद्धि ल्याउन सहि उम्मेदवालाई मतदान गर्न आह्वान गरे । अहिले झण्डै ३५ लाख युवा मतदाता विदेशमा छन्।</p>\r\n\r\n<p>राष्ट्रिय युवा गैरसरकारी संस्था महासंघ नेपाल र संयुक्त राष्ट्रय विकास कार्यक्रम नेपालको साँझेदारीका आयोजित ‘निर्वाचनमा युवाहरुको सहभागिता’ बिषयक कार्यक्रमका सहभागिले निर्वाचनलाई स्वतन्त्र, निष्पक्ष, भयरहित बनाउन निर्वाचन आयोगसंग माग गरे। उनीहरु १८ वर्षमा होइन १६ वर्षमै मतदाता अधिकार दिनु पर्ने सरकारसंग प्रस्ताव राखे।</p>\r\n\r\n<p>संघीय लोकतान्त्रिक शासन प्रणाली र विकासमा युवाहरुको पहुँच बढेको राष्ट्रिय युवा गौरसकारी संस्था महासंघका अध्यक्ष कमल सुवेदीले बताए।</p>\r\n\r\n<p>‘युवा लक्षित बजेट तथा नीति कार्यान्वर्यनमा आएको छैन। युवाहरुले राजनीतिमा हस्तक्षेप गर्नुपर्छ। अनि मात्रै राजनीति सहि बाटोमा आउँछ,' &nbsp;उनले भने, ‘हाम्रा धेरै युवाहरु विदेशमा छन्। सरकारले उनीहरुलाई मतदानामा सहभागि हुने वातावरण बनाउनुपर्छ।’ नेताहरुले पराजय हुने डरले विदेशमा रहेका मतदाताका लागि बाहिरबाट मतदान गर्ने वातावरण नबनाएको उनले दाबी गरे।</p>\r\n\r\n<p>निर्वाचन खर्चिलो बन्दै गएको प्रति युवा समूहले चिन्ता व्यक्त गरे। ‘युवाहरु राजनीतिमा सहभागि हुन चाहन्छन्। तर चुनाव महँगिएको छ। उनीहरुसँग चुनाव लड्ने खर्च छैन,’ अध्यक्ष सुवेदीले भने, ‘अब खर्चिलो निर्वाचन प्रणाली सुधार गर्ने समय भयो।’</p>\r\n\r\n<p>‘नो भोट’को अधिकार स्थापित गर्न कानुन निर्माण गर्नु पर्नेमा उनले जोड दिए। ‘अयोग्य उम्मेदवार मध्यको हामीलाई एउटा छनौट गर्नै पर्ने बाध्यता छ,’ उनले भने।</p>\r\n\r\n<p>सबै स्रोत साधन स्थानीय तहमा गएकोले अब गाउँका सिंहदरबारले युवाहरुलाई रोजगारी दिनुपर्ने&nbsp; गौरसरकारी संस्था महासंघ नेपाल महासचिव अर्जुन भट्टराईले बताए।</p>\r\n\r\n<p>‘विदेश कसरी कमाउन जाने भन्ने योजनामा युवाहरु हुन्छन्। युवाहरुले स्थानीय सरकार माझ रोजगारीको एजेण्डा जोडले उठाउनु पर्छ,’ उनले भने।</p>\r\n\r\n<p>निर्वाचनलाई सफल बनाउन युवाहरुको भूमिका अत्यन्तै महत्वपूर्ण रहँदै आएको निर्वाचन आयोगका सह–प्रवक्ता अर्जुन प्रसाद अर्यालले औंल्याए। ‘विशेष गरेर सचेत युवा मतदाताहरुको समाजमा रहेको सबै उमेर समुहका मतदातालाई मतदान केन्द्रसम्म लैजाने वातावरण बनाउनु पर्छ’, उनले भने, ‘ मतदाता शिक्षा दिएर बदर हुने मतको संख्या घटाउन सबै लागौं।’</p>"
    },
    "article_202054": {
        "title": "जहाँ राजनीति, त्यहाँ अव्यवस्था",
        "author": "डा. नम्रता पाण्डे",
        "content": "<p style=\"text-align: justify;\">ओशो भन्नुहुन्छ– ‘जुन चिज या परिस्थितिप्रति तिमीलाई दुःख लाग्छ या असहमति जनाउन मन लाग्छ, जान्नु कि त्यो तिम्रो हितमा छैन।’ जीवनमा यस्ता धेरै परिस्थिति आउँछन्। सम्बन्ध, व्यापार,नोकरी, समाजसेवा अनि राजनीतिमा। मानिसको अपेक्षा आफ्नो सोचअनुसारको परिणाम आओस् भन्ने &nbsp;हुन्छ। तर, परिणाम अर्कै आइदिन्छ। अनि, दुःख र अस्वीकार्य भाव आउन थाल्छ। त्यसैले ओशोले इशारा गर्नु भएको, जीवनका सबै कर्म र उद्देश्यको परिणाम हो शान्ति, आनन्द र प्रेमको अनुभूति।&nbsp;</p>\r\n\r\n<p style=\"text-align: justify;\">पारिवारिक होस् या सामाजिक सम्बन्ध। व्यापार व्यवसाय होस् या राजनीति। सोचे अनुरूप दिशामा अघि बढेको छैन भने जान्नुपर्दछ कि, यो मेरो हितमा थिएन। त्यसैले, सोचेको जस्तो भएन। मेरो अन्तिम चाहना भनेको शान्ति, सहजता, प्रेमपूर्ण र सुखद जीवनको अनुभूतिमा आफूलाई रमाउन दिनु हो। बाहिरबाट जुन चिजमार्फत आन्तरिक सुख, शान्ति र प्रेमको चाहना गरेका हुन्छांै, त्यो मार्ग नै सही होइन त्यसैले दुःख लाग्छ। अस्वीकार भाव उत्पन्न हुन्छ। निराशाले कर्म गर्ने प्रेरणा पनि हराउँदै जान्छ। यसलाई निराशाको दृष्टिकोणले हेर्नुभन्दा पनि जीवनको खोज के हो त ? त्यसमा केन्द्रित हुनुपर्छ। यस्तो अभ्यास विकसित हुन थाल्यो भने कर्ममा सन्तुष्टि र जीवनमा आनन्द प्राप्त हुन्छ। व्यापार जीवनको उद्देश्य होइन, राजनीति या कुनै पनि कर्म जीवनका उद्देश्य होइनन्। ती कर्मबाट सकारात्मक नतिजा प्राप्त गरेर धन्यतामा जिउनु जीवनको उद्देश्य हो। तर, विडम्बना राजनीतिको आड र भरोसा पाएर विकृति फैलिनु, भ्रष्टाचारी उम्किनु, आडम्बरी र शोषित वर्गको उत्थान हुनु र सिधासादा नागरिक मर्कामा पर्नु पो राजनीतिको उद्देश्य जस्तो भएको छ।&nbsp;</p>\r\n\r\n<p style=\"text-align: justify;\">व्यवस्थाको नाम प्रजातन्त्र। तर, निर्देशन र निर्णय भने केही व्यक्तिको हातमा छ। नागरिकलाई केन्द्रमा राखेर, सहज जीवनको लागि उच्च नीति, नियम र सुशासनसहित राज्यले दिने सेवा र व्यवहारवादी नीति राजनीति हो। &nbsp;नागरिकको जीवन विकासको व्यवस्थित संवाहक राजनीति हो। तर जहाँ अव्यवस्था छ, त्यहाँ राजनीति भएको छ भनेर बुझ्नुपर्ने भएको छ। गठबन्धन, विघटन, व्याख्यात्मक परिभाषा अनेक माध्यमबाट आफ्नो स्वार्थ र फाइदाको लागि राजनीति प्रयोग भएको महसुस नागरिकले गरेका छन्। फेरि पनि बोल्ने र सही निर्णय लिने क्षमता राख्न सकेका देखिन्नन् नागरिकहरू। कुन तत्त्वले&nbsp;जकडेको छ, जसमा हुन्छमा हुन्छ गरेर समय, ऊर्जा र &nbsp;विवेकको बलिदानी गरिरहनुपर्ने बाध्यात्मक अवस्था सिर्जना भएको छ।&nbsp;</p>\r\n\r\n<h3 style=\"text-align: justify;\">प्रयास छैन प्रसादको मात्र चाहना&nbsp;</h3>\r\n\r\n<p style=\"text-align: justify;\">एउटा &nbsp;समुन्नत समाज र राष्ट्र बन्न नागरिकको जीवनशैली, संस्कार र सोचले प्रभाव पारेको हुन्छ। त्यही सोच र जीवनशैलीले त्यो समाजले निरन्तर सम्पन्नता सिर्जना गर्छ। बहुआयामिक विकासतिर अगाडि बढेको हुन्छ। &nbsp;समुन्नत राष्ट्र र &nbsp;समाज &nbsp;गहिरो &nbsp;प्रयास गरेर सम्पन्न बनेको हुन्छ। कुनै पनि राष्ट्र र समाज &nbsp;संस्कारकै कारण &nbsp;विपन्न भएको &nbsp;हुन्छ, यो &nbsp;पनि यथार्थता हो। &nbsp;राजनीतिप्रतिको सकारात्मक सोच, राजनीतिज्ञहरूको सकारात्मक कर्म र असल संस्कारको अभ्यासले राष्ट्रको सम्पन्नतामा ठूलो महत्त्व राख्छ। प्रयास गरे प्रसाद आफैं हात लाग्छ। तर, हाम्रो राजनीतिक अभ्यास समग्र विकासको प्रयासमा होइन कि प्रसाद प्राप्तिमा मात्र केन्द्रित भएको महसुस गर्न सकिन्छ। विगत पाँच वर्षको राजनीति हेर्दा कतिले पाए र कतिले पाएनन्मै सीमित भयो। भन्दा स्थानीय तह, तर निर्णय केन्द्रको हातमा। यसले गर्दा राजनीतिप्रतिको वितृष्णा, अविश्वास र अस्थिरता त्यति नै मौलाउँदै गयो। एकजना युवाले संगठनको नेतृत्वमा आउन ४०–४५ वर्ष, उर्वर ऊर्जा र सोचलाई लडाइँ र विवाद झेल्दै संघर्ष गर्नुपर्छ।&nbsp;</p>\r\n\r\n<p style=\"text-align: justify;\"><kbd>राजनीतिप्रतिको सकारात्मक सोच, राजनीतिज्ञहरूको सकारात्मक कर्म र असल संस्कारले राष्ट्रको सम्पन्नतामा ठूलो महत्त्व राख्छ।</kbd></p>\r\n\r\n<p style=\"text-align: justify;\">राजनीतिलाई जीवन मान्ने या जीवन विकासमा राजनीति भनेर हेर्ने ? संविधानमार्फत संघीय संरचनालाई आत्मसात् गर्दै २०७४ मा स्थानीय, प्रादेशिक र केन्द्रीय निर्वाचन सम्पन्न भए। तीनै तहमा सरकार गठन भए। संघीय लोकतान्त्रिक गणतन्त्रको व्यावहारिक अभ्यास कार्यान्वयनमा आयो। स्थानीय तहले पाँच वर्षको समयावधि बितायो र पुनर्निर्वाचनको संघारमा छ। तर, यो पाँच वर्षको अवधिमा के कस्ता विकास हासिल भए ? संघीय लोकतान्त्रिक गणतन्त्रको कार्यान्वयन के कस्तो भयो ? यसले आम नागरिक समुदायमा के कस्तो प्रभाव पा¥यो भन्ने समीक्षा भयो कि भएन ? त्यो समीक्षा राजनीतिक नेतृत्व तहले, सामाजिक अभियन्ताले, नागरिक समाजले र बुद्धिजीवी वर्गको स्तरबाट पनि गरिनु जरुरी हुन्छ। महँगी, भ्रष्टाचार, अराजकता, अस्थिरता, शिक्षा, स्वास्थ्य र आधारभूत आवश्यकता पूर्तिको सूचकांक कति बढ्यो, घट्यो या स्थिर रह्यो ? यो पाँच वर्षका सबै आयामका गतिविधिले नागरिकको जीवनमा कस्तो प्रभाव पा¥यो होला, विकासको सूचकांक कता गइरहेको छ, जीवनशैली र सहजता कस्तो छ ? किनकि पाँच वर्ष धेरै समय नभए पनि थोरै पनि होइन।</p>\r\n\r\n<h3 style=\"text-align: justify;\">नागरिक समीक्षा&nbsp;</h3>\r\n\r\n<p style=\"text-align: justify;\">संघीयताको कार्यान्वयन पछि दुईथरी मत देखिएका थिए। एकथरीले ठीक अभ्यास भयो भने अर्काथरीले यो जरुरी छैन, राज्यको ढुकुटी अनावश्यक खर्चिने मेलो हो भन्ने धारणा व्यक्त गरे। नागरिकहरू त्यो किसिमको परिवर्तित संरचना र शासन व्यवस्थामा आफ्नो उज्ज्वल भविष्यको सुनिश्चिता खोजिरहेका थिए जहाँ शिक्षा, स्वास्थ्यमा सुलभ पहुँच होस्, जीवनशैली सहज बनोस्, आर्थिक वृद्धि र मानसिक शान्ति मिलोस्। तर महँगी वृद्धि, बीचमा कोरोनाको अत्यास, अक्सिजन नपाएर छटपटिनुको पीडा, हाहाकार र अनिश्चितताको भय, स्थानीय तहले दिन नसकेको नागरिक सेवा आदिले गर्दा संघीयता पनि केही सीमित व्यक्तिको पहुँच बढाउन आएको महसुस गर्नुपर्यो‍, भुइँ तहका नागरिकले। संघीय लोकतान्त्रिक गणतन्त्रको कार्यान्वयनलाई फर्केर हेर्दा आमनागरिकको मनोभावना दिनप्रतिदिन सकारात्मकभन्दा बढी नकारात्मक बन्दै गइरहेको देखियो। अर्कोतिर स्थानीय सरकारमा हुनेहरूले पनि महसुस गरे कि शक्तिको स्थानीयकरण व्यावहारिक रूपमा राज्य र राजनीतिक दल कसैले पनि यथार्थमा अभ्यास गर्न पाएनन्।&nbsp;</p>\r\n\r\n<p style=\"text-align: justify;\">प्रदेश तथा स्थानीय तहका सरकारहरू हरेक निर्णयका लागि पार्टी केन्द्र तथा संघीय सरकारको निर्णयमा निर्भर हुनुपर्ने बाध्यता थियो। योजना, नीति, कानुन निर्माण तथा कार्यान्वयनको सन्दर्भमा होस् या राजनीतिक नियुक्तिमा। प्रदेश तथा स्थानीय सरकारले कुनै निर्णय आफ्नै क्षमता र विवेकले गर्न खोजे पनि संघीय सरकार तथा पार्टी केन्द्रबाट अवरोध खडा गर्ने, अवमूल्यन गर्ने र हस्तक्षेप गर्ने काम भयो। संघीय सरकार तथा पार्टी केन्द्रको स्रोतसाधन तथा निर्णय प्रक्रियमा रहेको वर्चस्वका कारण जनतासँग प्रत्यक्षरूपमा जोडिएका तथा संघीयता कार्यान्वयनमा महत्त्वपूर्ण भूमिका खेल्ने प्रदेश अनि स्थानीय सरकारहरू औचित्यहीन र निरीह निकायको रूपमा स्थापित भए। यसले गर्दा नागरिकले सोचे अनुरूपको भ्रष्टाचारको अन्त्य, सरकारका गतिविधिहरूमा पारदर्शिता, जवाफदेहिता, दायित्वबोधमा प्रभावकारी परिणाम आउन सकेन। अपेक्षा थियो सुशासनको तर परिणाम देख्नुप¥यो अपारदर्शी, अनुत्तरदायी, गैरजिम्मेवार एवं प्रभावहीनता जसले &nbsp;कुशासनको गन्ध दियो। यसकै परिणाम&nbsp;हो सरकारका योजना तथा कार्यक्रमहरू पहुँचका भरमा आफन्तले र आफ्नाले पाए, निरीह बने नागरिक, देखेको र सुनेको पनि असत्य हुन्छ भने झैं&nbsp;केही गर्न सक्दैनथे।&nbsp;</p>\r\n\r\n<p style=\"text-align: justify;\">पहुँच नहुनेको जीवन झन् कष्टकर बन्न पुग्यो। नागरिक समाज र सरकारको बीचको सहकार्य हुन सकेन बरू, &nbsp;निहित स्वार्थ समूह, बिचौलिया र ठेकेदारहरू बीचको सहअस्तित्व र सहकार्य पो संघीयता हो कि भन्ने महसुस हुन थाल्यो। नातावाद, कृपावाद, धनवाद, परिवारवाद, साम्प्रदायिकतावाद र गुटवादको साम्राज्य नै गठबन्धन हो कि भन्ने आभास हुन थाल्यो। देख्दा अर्थतन्त्रको चिन्ता गरेजस्तो तर विकास ठेकेदारीका आधारमा भयो जसले नागरिकको दैनिक जीवनसँग प्रत्यक्ष सरोकार राख्ने शिक्षा, स्वास्थ्य, खानेपानी तथा रोजगारी सिर्जना हुने उत्पादनमूलक क्षेत्रको विकासभन्दा भ्युटावरमा केन्द्रित भयो। त्यो टावर जहाँबाट भुइँ तहका नागरिकको कष्टकर जीवन सजिलै देखिन्थ्यो। राजनीति विकासको त्यो आयाम हो जहाँ सरकार र शासन व्यवस्था आम नागरिकको मनोभावनासँग सकारात्मक र सुमधुर हुन सक्नु पर्दछ। यो हुन नसकेकोले नै&nbsp;<br />\r\nसरकार र नेतृत्व तह सधैं आलोचित हुन पुग्छन्। अब यस्तो समय आएको छ कि सबै तहका जिम्मेवार नेतृत्वले नागरिक समाजमा व्याप्त निराशालाई अन्त्य गरी विश्वासको मत जित्नु पर्नेछ।</p>"
    },
    "article_201961": {
        "title": "डा.शेखर कोइरालाले भने, ‘कांग्रेसभित्र असहमत हुनेको राजनीतिक जीवन समाप्त पार्ने प्रयास जारी छ’",
        "author": "अन्नपूर्ण",
        "content": "<p><strong>काठमाडौं :</strong> नेपाली कांग्रेसका नेता डा.शेखर कोइरालाले असहमत भएकै कारण कांग्रेसका कैयन साथीहरुको राजनीतिक जीवन समाप्त पार्ने योजनाबद्ध प्रयत्नहरु भएको दाबी गरेका छन् । कांग्रेसको टिकट वितरणमा मनोमानी गरेको बताउँदै उनले कोइरालाले कार्यकर्ताहरु प्रति न्याय हुन नसकेको बताएका छन्।&nbsp;</p>\r\n\r\n<p>‘नेपाली कांग्रेसबाट स्थानीय तहमा उम्मेदवारी दिन इच्छुक नेता र कार्यकर्ताहरुको पंक्ति लामो थियो । अधिकांश योग्य र सक्षम पनि थिए । कांग्रेस देशको सबैभन्दा पुरानो र एकमात्र लोकतान्त्रिक पार्टी भएकोले स्थानीय तहको निर्वाचनमा टिकट वितरण कार्य सहज थिएन ।’ बुधबार प्रेस विज्ञप्ति जारी गर्दै कोइरालाले भनेका छन्, ‘टिकट वितरणमा एउटा मापदण्ड बनाइ अगाडि बढ्दा सबैप्रति न्याय गर्न सकिने छ भनी हामीले बारम्बार केन्द्रीय समिति, कार्यसम्पादन समिति र सामूहिकरुपमा साथीहरुबीच उठाएका थियौँ, तर हाम्रो कुरा ध्यानपूर्वक सुनिएन । अहिले दुःखको साथ भन्नुपर्छ टिकट वितरण कार्यमा जिम्मेवारी पाएका साथीहरुले पार्टी कार्यकर्ताहरु प्रति समानरुपले न्याय गर्न सक्नुभएन । ’</p>\r\n\r\n<p>उनले स्वतन्त्र उमेदवारको रुपमा चुनावी मैदानमा जान बाध्य साथीहरुलाई कांग्रेसको मुल प्रवाहमा फर्कन आग्रह गरेका छन्। ‘अहिले म साथीहरुको असन्तुष्टि देशभरिबाट सुन्दैछु, टिकट वितरणलाई लिएर । जीवनभर कांग्रेसको सिद्धान्त, मूल्यपद्धति र आदर्शप्रति समर्पित बरिष्ठ साथीहरु यतिखेर पार्टी छाडि अन्य पार्टीमा ओत लाग्न पुगेका छन् । कैयौँ साथीहरु स्वतन्त्र उमेदवारको रुपमा चुनावी मैदानमा जान बाध्य हुनुहुन्छ । ती साथीहरुलाई कांग्रेसको मुल प्रबाहमा फर्कन म आग्रह गर्दछु ।’</p>\r\n\r\n<p>कोइरालाले टिकट वितरणमा आर्थिक चलखेल र अनियमितता भएको बताएका छन्। ‘टिकट वितरणमा आर्थिक चलखेल र अनियमितता भयो भन्ने कुराहरु पनि यतिखेर सार्वजनिक भइरहेका छन र त्यसको पीडा इमान्दार र निष्ठावान कार्यकर्ताहरु भोग्दैछन ।’ विज्ञप्तिमा भनिएको छ, ‘सबैभन्दा दुःखको कुरा त आफुसँग असहमत भएकै कारण कैयन साथीहरुको राजनीतिक जीवन समाप्त पार्ने योजनाबद्ध प्रयत्नहरु भएका छन । कैयन साथीहरुलाई राज्य र पार्टी संयन्त्रको दुरुपयोग गरी अनेकन जालझेल मुद्दामा फसाएर तिनको राजनीतिक हत्या गर्ने षडयन्त्र पनि भएका छन । पार्टीभित्र रहेका यस्ता गलत कार्यहरु तत्काल अन्त्य हुनुपर्छ ।’</p>"
    },
    "article_201948": {
        "title": "राजनीतिबाट विरक्तिए घिमिरे",
        "author": "राधा खनाल",
        "content": "<p style=\"text-align: justify;\"><strong>काठमाडौं :&nbsp;</strong>कांग्रेस नेता गुरुराज घिमिरेले मंगलबार बिहान सामाजिक सञ्जालमा लेखे, ‘सक्रिय राजनीतिबाट बिदा लिऊँ कि भन्ने लागेको छ। स्थानीय चुनावको लगत्तै निर्णय लिन्छु। स्थानीय तहमा देशभरि उम्मेदवार बन्नुभएका साथीहरूलाई विजयको शुभकामना छ !’ पूर्वकेन्द्रीय सदस्य घिमिरेले चुनावकै बेला राजनीतिप्रति वितृष्णायुक्त विचार किन व्यक्त गरे ? जसले पार्टीका शीर्ष नेतासम्म तरंगित भए। नेता–कार्यकर्ताले फोन गरेर राजनीतिको मैदान नछाड्न सुझाव दिएका छन्।&nbsp;</p>\r\n\r\n<p style=\"text-align: justify;\">शुभेच्छुकले सामाजिक सञ्जालबाटै राजनीतिमा बढ्दो विकृतिलाई राजनीतिकै मैदानबाट परास्त गर्न सुझाएका छन्। तर, नेता घिमिरेले अन्नपूर्ण पोस्ट्सित भने, ‘राजनीति मेरा लागि उपयुक्त फिल्ड भएन। पार्टीको एउटा गुटले ढोका थुनेको थियो। अर्कोले पनि ढोका थुनेपछि के गर्ने ? वर्षौंदेखि इमानदारीको राजनीति गर्नेको स्थान खोइ ?’</p>\r\n\r\n<p style=\"text-align: justify;\">पार्टीमा डा. शेखर कोइरालानिकट रहेका उनी उक्त समूहप्रति पनि असन्तुष्ट देखिए। ‘पार्टीमा मूल्य पद्धति छैन। राय परामर्श कसैको लिइँदैन’, घिमिरेले भने, ‘यस्तो भएपछि निस्क्रिय बस्नुको विकल्पबाहेक के रह्यो ?’ पार्टीका सबै समूह उस्तै रहेको आरोप उनले लगाए। कार्यकर्तालाई अन्याय भयो भनेर बोलिदिने नेता नरहेको गुनासो घिमिरेले गरे।&nbsp;</p>\r\n\r\n<p style=\"text-align: justify;\">‘केही निष्ठावान साथीहरूले टिकट पाउनुभएको छ। उहाँहरूलाई शुभकामना छ। उहाँहरूलाई जिताउन लाग्छु। त्यसपछि केही निर्णय लिन्छु’, उनले भने। उनी नेपाल विद्यार्थी संघका पूर्वअध्यक्ष हुन्। पार्टीको प्रदेश सभापतिमा पराजित भए।&nbsp;</p>\r\n\r\n<p style=\"text-align: justify;\">नेता डा. कोइरालाले फोन गरी निराश नहुन आग्रह गरेका थिए। उनले राजनीतिबाट अलग हुने बेला नभएको भन्दै सल्लाह गरेर मात्रै निर्णय लिन आग्रह गरेका थिए। कोइराला र घिमिरेबीच विराटनगर निवासमै मध्याह्न कुराकानी भएको थियो।&nbsp;</p>\r\n\r\n<p style=\"text-align: justify;\">घिमिरे र महेश आचार्यबीच २०७४ सालदेखि अन्तरद्वन्द्व छ। विराटनगरकै कांग्रेसका एक नेताले भने, ‘क्षेत्रीय सभापति ल्याउने कुरामा पनि उहाँहरूको द्वन्द्व नै थियो। पुरानै द्वन्द्व अहिले छताछुल्ल हुन खोजेको हो।’ स्रोतका अनुसार मंगलबार बिहान उनको निराशापूर्ण विचार छरपष्ट हुनुमा आचार्यकै हस्तक्षेप कारक छ। स्रोतका अनुसार घिमिरेको क्षेत्रमा उनी पक्षका १ जना पनि विराटनगर महानगरको सदस्य पदमा टिकट दिइएको छैन।&nbsp;</p>\r\n\r\n<p style=\"text-align: justify;\">घिमिरेले भने, ‘पार्टीभित्र न्यायको कुनै गुञ्जायस रहेन। पार्टीभित्र सामान्य टेक्ने धरातल पनि नहुने भएपछि मेराविरुद्ध रेडकर्नर जारी भएको महसुस मैले गरेको छु। इमान्दार राजनीति गर्नेका लागि अहिलेको समय हैन।’&nbsp;<br />\r\nउपसभापति पूर्णबहादुर खड्काले पनि घिमिरेलाई टेलिफोन गरेर हताश नहुन आग्रह गरेका थिए।&nbsp;</p>"
    },
    "article_201944": {
        "title": "ससुरा, सासु र श्रीमानलाई सहयोग गर्दा सक्रिय राजनीतिबाट पछाडि परे : सिर्जना सिंह",
        "author": "अन्नपूर्ण",
        "content": "<p style=\"text-align: justify;\"><strong>काठमाडौं : </strong>नेपाली कांग्रेसको तर्फबाट काठमाडौँ महानगरपालिकाको नगरप्रमुखको उम्मेदवार सिर्जना सिंहले काठमाडौँलाई सुशासन दिलाउनु आफ्नो प्रमुख लक्ष्य भएको बताएकी छन्।</p>\r\n\r\n<p style=\"text-align: justify;\">नेपाल महिला सङ्घ काठमाडौँ जिल्ला कार्यसमितिले आयोजना गरेको कार्यक्रममा उनले २५ वर्षदेखि लथालिङ्ग अवस्थामा रहेको काठमाडौँ महानगरपालिकालाई सुव्यवस्थित गर्नका लागि आफूले नगरप्रमुख पदमा उम्मेदवारी दिएको बताइन्।</p>\r\n\r\n<p style=\"text-align: justify;\">‘कांग्रेस पार्टीले सार्वजनिक गरेको घोषणापत्र र मेरो प्रतिबद्धतापत्रलाई समावेश गरेर म जनताको घरदैलोमा पुग्छु, महिला अधिकार मेरो प्रमुख मुद्दा हुनेछ,’ उनले भनिन्। महानगरभित्र आफू कसैको आमा, कसैको दिदी, कसैको भाउजु, कसैको बुहारी र कसैको सासु भएर काम गरेर देखाउने उनको भनाइ छ।</p>\r\n\r\n<p style=\"text-align: justify;\">नेत्री सिंहले विद्यार्थीकालमा आफूले राजनीति गरे पनि पछिल्लो समय राजनीतिक परिवारमा विवाह गरेपछि ससुरा गणेशमान सिंह, सासु मङ्गलादेवी सिंह र श्रीमान् प्रकाशमान सिंहको राजनीतिलाई सहयोग गर्दा आफू सक्रिय राजनीतिबाट पछाडि परेको उल्लेख गरिन्। ‘मैले राजनीतिमा पद लिइन, राजनीति गर्न छोडिन, अब पद लिनका लागि अगाडि बढेको छु, सारा काठमाडौँवासीले सहयोग गर्नुहुनेछ भन्ने विश्वास लिएको छु,’ उनले भनिन्।</p>"
    }
}